## 苦参

##### 【本经原文】
味苦寒，主心腹结气，症瘕积聚，黄疸，溺有余沥，逐水，除痈肿，补中，明目，止泪。
##### 【产地】
产河南四川，各地山野及田畔湿地亦俱有之，根黄白色类牛蒡，甚苦，入药。
##### 【性味】
味苦，性寒，无毒。
##### 【主治】
苦参为燥湿胜热健胃杀虫积要药，主治积聚，症瘕，恶疮，疳症，泄血中热，清湿养阴。
##### 【别录】
养肝胆气，安五脏，除伏热，肠澼，止渴，醒酒，小便黄赤，疗恶疮下部虫。
##### 【甄权】
治热毒风，皮肌烦躁，生疮，赤癞，眉脱，除大热，嗜睡，治腹中冷痛，中恶腹痛。
##### 【弘景】
渍酒饮治疥杀虫。
##### 【苏敬】
治恶虫胫酸。
##### 【纲目】
杀疳虫，炒存性，米饮服，治肠风泻血并热痢。
##### 【括要】
遍身风疹，痛不可忍，肺热生疮，遍身皆是；瘰疬结核，下部疮瘺，诸般实症用之有效。
##### 【灵胎】
清心肝火，去小肠热。
##### 【用量】
普通一钱至三钱。
##### 【禁忌】
久服损肾气，肝肾虚而无大热者忌。