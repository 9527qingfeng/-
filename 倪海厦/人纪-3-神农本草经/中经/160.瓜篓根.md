## 瓜篓根

##### 【本经原文】
味苦寒，主消渴身热，烦满大热，补虚安中，续绝伤。今名天花粉。
##### 【产地】
产我国陕西者良，他处亦有之，为山野自生之蔓草，根名天花粉，实名瓜篓实，皮名瓜篓皮，中含仁甚多，名瓜篓仁，俱入药。
##### 【性味】
味甘，性寒，无毒。
##### 【主治】
瓜篓实为润肺降气要药，主袪痰止嗽，涤胸中垢腻，润心肺及胃，治吐血，天花粉主消渴，烦满大热，通乳消肿。
##### 【别录】
主胸痹，悦泽人面。
##### 【纲目】
润肺燥降火，治咳嗽，涤痰结，利咽喉，止消渴，利大肠，消痈肿疮毒。
##### 【大明】
子炒用补虚劳，口干，润心肺，治吐血，肠风泻血，赤白痢。
##### 【吴克潜】
瓜篓根实，皆能润肺治痰，此其同也，其中仁以清胸中痰火，润肠涤秽之功为主，其根治时热大渴，痈疮肿毒。皮能润肠消炎并行。一般治痰剂有宣有下有消有攻有润，而瓜篓实为润也，润剂之别是瓜篓清而润，苏子温而润，莱服子消而润，麦冬补而润，牛蒡杏仁散而润，补以治痰则有五味子之收敛，除湿健脾以治痰则有半夏之温而燥。
##### 【倪注】
按伤寒杂病论之用根为生津要药，滋润太阳经之燥与胃经之燥，实为去心包积痰之要药。
##### 【容川】
花粉清热，入气分，色白味苦而有液，故泻热之功轻，入胃生津之力重。瓜篓实能治膈间之结气，因篓之膜似人胸之膈膜，又似人腹之象，又治大腹之气，因子有油而气烈，包有瓠而味苦，捣烂合用，能解膈膜之痰火
##### 【药征】
主治胸痹也，旁治痰饮。治消渴。
##### 【用量】
普通一钱至三钱。
##### 【禁忌】
脾胃虚寒作泄者忌，恶干姜畏牛膝，反乌头，忌铁。