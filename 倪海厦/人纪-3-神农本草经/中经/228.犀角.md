## 犀角

##### 【本经原文】
味苦，寒，无毒。治百毒，蛊疰，邪鬼，瘴气，杀钩吻，鸩羽，蛇毒，除邪，不迷惑，魇寐，外服轻身。生山谷。
##### 【产地】
产我国云南贵州四川等地，生山谷中，角入药。
##### 【性味】
味苦酸咸，性寒，无毒。
##### 【主治】
犀角为散邪清热凉血解毒要药，主伤寒时疫，发黄发斑，风毒中恶，狂言妄语，治胃中大热，痘疮黑陷，吐血下血，蓄血谵语，能消痈化脓，解毒定惊。
##### 【别录】
伤寒瘟疫头痛寒热诸毒气，令人骏健。
##### 【药性】
辟中恶毒气，镇心神，解大热，散风毒，治发背痈疽疮肿，化脓作水，疗时疾热如火，烦毒入心，狂言妄语。
##### 【灵胎】
养心开窍，解毒除邪。
##### 【用量】
普通三分至一钱。
##### 【禁忌】
恶乌头，忌盐，能消胎气，孕妇忌服，痘疮气虚无大热，伤寒阴症发躁，脉沉细，足冷，渴而饮不多，且复吐出者均忌。