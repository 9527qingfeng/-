## 梅实

##### 【本经原文】
味酸，平，无毒。主下气，除热，烦满，安心，止肢体痛，偏枯不仁，死肌，去青黑痣，恶疾。能益气，不饥。生川谷。
##### 【产地】
即梅花之实，有乌梅与白梅二种，处处有之。乌梅系采半黄之梅实，用烟熏黑，再以稻草灰淋汁润湿蒸过，白梅又叫盐梅，用大青梅实用盐腌渍，日晒夜渍，十日即成。
##### 【性味】
乌梅味酸，性平而涩：白梅味酸咸，性平。
##### 【主治】
乌梅为收敛，解热，消肿，驱虫之药，治久利，痢疾，反胃，去面痣，蚀恶肉，蚘厥吐利，反胃膈噎。驱蛔虫。白梅与乌梅之效用相同。
##### 【别录】
去痹，利筋脉，止下痢，好唾口干。
##### 【藏器】
止渴，调中，去痰，治瘴疟。止吐逆霍乱，除冷热利。
##### 【大明】
治虚劳骨蒸，消酒毒，令人得睡，和建茶干姜为丸服，止休息痢大验。
##### 【弘景】
白梅和药点痣，蚀恶肉。水渍汁饮治伤寒烦热。
##### 【时珍】
敛肺，涩肠，止久嗽泻利，反胃咦膈，蛔厥吐逆，消肿涌痰，杀虫，解鱼毒，硫磺毒。
##### 【容川】
乌梅极酸，能敛肝木之阳，能化蛔虫，能去坏肉，此是以木来克土，酸能收之义。
##### 【汪颖】
治乳痈肿毒，杵烂贴之佳。
##### 【用量】
一般一钱至三钱。
##### 【禁忌】
多食梅肉损齿伤筋。凡风寒初起，疟痢未久者均忌，忌猪肉。