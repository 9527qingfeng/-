## 山茱萸

##### 【本经原文】
味酸，平，无毒。治心下邪气，寒热，温中，逐寒湿痹，去三虫，久服轻身。生山谷。一名蜀枣。
##### 【产地】
产我国山东河南等地，与吴茱萸甚不相类，树实入药。
##### 【性味】
味酸，{或辛酸}，性平，或作性温，无毒。
##### 【主治】
山茱萸为滋阴助阳，养血涩精要药。主逐寒湿痹，安五脏，通九窍，暖腰膝，添精髓，治阳痿遗精，血弱体痛。
##### 【别录】
肠胃风邪，寒热疝瘕，头风，鼻塞，目黄耳聋，面疱下气，出汗强阴，益精，安五脏，通九窍，止小便利，久服明目强力。
##### 【甄权】
治脑骨痛，疗耳鸣，补肾气，兴阳道，坚阴茎，添精髓，止老人尿不节，治面上疮，能发汗，止月水不定。
##### 【大明】
暖腰膝，助水脏，除一切风，逐一切气，破症结。
##### 【元素】
温肝。
##### 【用量】
普通一钱至二至三钱。
##### 【禁忌】
命门火燥，强阳不痿者，膀胱热结，不宜用，即用，当与黄柏同功。
##### 【容川】
山茱萸酸而质润，故专入肝，滋养阴血。