## 紫葳

##### 【本经原文】
味酸，微寒，无毒。治妇人产乳余疾，崩中，症瘕，血闭，寒热，羸瘦，养胎。生西海川谷及山阳。一名芺华，一名陵苕。
##### 【产地】
产山野，或栽植庭园，亦名凌霄花。
##### 【性味】
味酸，性微寒，无毒（或作有毒）。
##### 【主治】
紫葳主行血通经，祛瘀血，治淋沥，清血中伏火。
##### 【甄权】
产后奔血不定，淋沥，主热风风痫，大小便不利，肠中结实。
##### 【大明】
酒齄热毒风，刺风，妇人血膈游风崩中带下。
##### 【用量】
普通一至二钱。
##### 【禁忌】
花不可进鼻闻，伤脑，花上露入目昏蒙。