## 白僵蚕

##### 【本经原文】
味咸，平，无毒。治小儿惊，夜啼，去三虫，灭黑，令人面色好，男子阴易病。生平泽。
##### 【产地】
处处有之，乃蚕之病风而机殭者，入药。
##### 【性味】
味咸辛，性平，无毒。
##### 【主治】
白僵蚕为祛风化痰要药，主小儿惊痫，头风齿痛，喉痹咽肿，中风失音，治丹毒搔痒，瘰疬结核，去皮肤中如虫行。外用灭诸疮瘢痕。
##### 【别录】
女子崩中赤白，产后腹痛，灭诸疮瘢痕，为末封疔肿，拔根极效。
##### 【灵胎】
驱风逐痰。
##### 【用量】
普通八分至三钱。
##### 【禁忌】
所治诸病，非由风寒外邪客入者，均忌。