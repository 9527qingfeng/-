## 羚羊角

##### 【本经原文】
味咸，寒，无毒。主明目，益气，起阴，去恶血，注下，辟蛊毒，恶鬼，不祥，安心气，常不魇寐。外服强筋骨，轻身。生川谷。
##### 【产地】
产非洲，我国蒙古等地。
##### 【性味】
味咸，性寒。
##### 【主治】
羚羊角为清热，明目，强筋骨，起阴气药，治伤寒，热病寒热，中风附骨痛，产后恶血动心，食噎及惊痫，能抑低血压，防止脑溢血。
##### 【别录】
疗伤寒时气寒热，热在肌肤，湿风注毒伏在骨间，食噎不通，久服强筋骨，轻身，起阴益气，利丈夫。
##### 【孟铣】
治中风筋挛，附骨疼痛，作末蜜服治卒热闷，及热毒，利血，疝气，磨水涂肿毒。
##### 【藏器】
治惊悸烦闷，心胸恶气，瘰疬恶疮，溪毒。
##### 【容川】
羚羊挂树干而眠，身悬而能眠，因其筋最直，故能治筋缩抽扯之症，角尤精气之所在，故性微寒，功专舒筋，本天水之阴，以清热也。
##### 【用量】
一般一钱至三钱。
##### 【禁忌】
有寒利者禁忌。