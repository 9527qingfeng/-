## 瞿麦

##### 【本经原文】
味苦，寒，无毒。治关格，诸癃结，小便不通。出刺，决痈肿，去翳，破胎堕子，下闭血。一名巨句麦。
##### 【产地】
为山野河边自生之宿根草，子黑色扁平，入药。
##### 【性味】
味苦，性寒，无毒。
##### 【主治】
瞿麦为利水破血要药，主五淋，治小便癃闭，月经不通，降心火，利小肠。
##### 【别录】
养肾气，逐膀胱邪逆，止霍乱，长毛发。
##### 【大明】
主五淋，月经不通，破血块排脓。
##### 【用量】
普通一钱至三钱。
##### 【禁忌】
瞿麦性猛利，善下逐，凡肾气虚，小肠无大热，胎前产后一切虚人患小水不利，及水肿鼓胀脾虚者均忌，能堕胎孕妇忌用，恶螵蛸，伏丹砂。
王执中曰五淋大抵皆属湿热，热淋用八正散（瞿麦萹蓄车前滑石甘草山栀仁木通大黄），血淋宜小蓟牛膝膏，肾虚淋宜补肾，不可独泻，老人气虚者。宜参术加木通山栀，亦有痰滞中焦作淋，宜行痰兼通利药，最忌发汗，汗之必便血。