## 水银

##### 【本经原文】
味辛寒，主疥瘘痂伤白秃，杀皮肤中虱，堕胎，除热，杀金银铜锡毒，镕化还复为丹，久服神仙不死。
##### 【产地】
产山西陕西山中。
##### 【性味】
味辛，性寒，有毒。
##### 【主治】
水银为杀虫要药，主治杨梅疮毒，及皮肤诸病，润肠下死胎。
##### 【别录】
以傅男子阴，阴消无气。
##### 【藏器】
利水道，去热毒。
##### 【大明】
主天行热疾，除风，安神，镇心，治恶疮疥，杀虫，催生下死胎。
##### 【宗奭】
治小儿惊痫热潮。
##### 【灵胎】
除湿热，解疮毒。
##### 【用量】
普通多配合丸散方用，内服约数分，外用无定量。
##### 【禁忌】
水银性沉，与金银诸物同，吞服金银水银者，皆足以致命，饵服者须慎之。