## 雄黄

##### 【本经原文】
味苦平寒、主寒热鼠瘘，恶创疽痔死肌，杀精恶物鬼邪气，百虫毒，胜五兵，炼食之，轻身神仙。
##### 【产地】
产我国西部，南省亦有。
##### 【性味】
味辛苦，性温，有毒。
##### 【主治】
雄黄为蚀疮杀虫要药，主辟邪气，疗诸疮，解毒，为外科要剂，亦可内服。
##### 【别录】
疗疥虫疮，鼻中息肉，及绝筋破骨，百节中大风，积聚癖气，中恶腹痛，鬼疰，诸蛇毒，解藜芦毒。
##### 【大明】
风邪癫痫岚瘴，一切虫兽伤。
##### 【好古】
搜肝气，泻肝风，消涎积。
##### 【用量】
普通内服数分，外用无定量。
##### 【禁忌】
雄黄性热有毒，外用易见长，内服难免害，凡服之中病即止，无过剂也，能柔五金干汞，转硫磺，伏粉霜（以轻粉升成之霜。）与雌黄同，或云雄黄变铁，雌黄变锡。
##### 【吴克潜】
按雄黄于疮痬螫外科，最为急用，以其性能杀虫解毒也，吴俗于五月五日饮雄黄酒，并洒之室角以驱五毒，但须要知道雄黄虽有腐蚀之力，能蚀恶肉以杀虫治疮，但过用终不免侵蚀好肉，故不可多服，外科亦须审慎使用，著名方剂有安虫丸（干漆雄黄巴豆霜），
治吐沫水后腹中必虫痛。雄黄解毒丸（巴豆雄黄玉金）治急喉痹咽喉不通，胸膈气促，金锁匙（朴消雄黄大黄）治一切风热，咽喉闭塞为末，吹入喉中。