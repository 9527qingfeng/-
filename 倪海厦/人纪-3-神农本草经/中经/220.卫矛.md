## 卫矛

##### 【本经原文】
味苦，寒，无毒。治女子崩中下血，腹满，汗出，除邪，杀鬼毒，蛊疰，生山谷。一名鬼箭。又名神箭。
##### 【产地】
处处有之。
##### 【性味】
味苦涩，性寒。
##### 【主治】
为调经止痛要药，治女子崩中，产后腹绞痛。
##### 【别录】
主中恶腹痛，去白虫，消皮肤风毒肿。令阴中解。
##### 【甄权】
破陈血，能落胎。
##### 【大明】
通月水，破症结，止血崩带下，杀腹臓虫，及产后血绞腹痛。
##### 【苏敬】
疗妇人血气大效。
##### 【用量】
一般一钱至三钱。
##### 【禁忌】
寒利者禁用。