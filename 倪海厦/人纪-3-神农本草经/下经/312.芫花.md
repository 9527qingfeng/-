## 芫花

##### 【本经原文】
一名去水。味辛，温，有小毒。治咳逆上气，喉鸣，喘，咽肿，短气，蛊毒，鬼疟，疝瘕，痈肿，杀虫、鱼。生川谷。
##### 【产地】
产我国河南以及北地山谷中，庭园亦可种植，为约三四尺之落叶灌木，花入药。
##### 【性味】
味辛（或作苦），性温，有毒（或作大毒）。
##### 【主治】
芫花为行水祛痰要药，主水肿，水饮，痰癖，利血脉，治疮毒，参看甘遂大戟等条。
##### 【别录】
消胸中痰水喜唾，水肿，五水在五脏皮肤，及腰痛，下寒毒，肉毒，根疗疥疮，可用毒鱼。
##### 【甄权】
治心腹胀满，去水气寒痰，涕唾如胶，通利血脉，治恶风痹湿，一切毒风，四肢挛急，不能行步。
##### 【大明】
疗咳嗽瘴疟。
##### 【药征】
主逐水也，旁治咳掣痛。
##### 【用量】
普通七分至二钱。
##### 【禁忌】
时珍曰，饮有五，皆由内啜水浆。外受湿气，郁蓄而为留饮，芫花大戟甘遂，逐水泄热，能直达水饮巢囊隐癖之处，但可徐徐用之，取效甚捷，不可过剂，泄人元气，反甘草，能堕胎，孕妇忌用，醋制良，参看甘遂大戟条。