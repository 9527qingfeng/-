## 白头翁

##### 【本经原文】
一名野丈人，一名胡王使者．味苦，温，有毒。治温疟，狂易，寒热，症瘕积聚，瘿气，逐血，止痛，治金疮。生山谷及田野。
##### 【产地】
处处有之，生山谷及田野，近根处有白茸，故名。
##### 【性味】
味辛苦，性温，无毒（或作小毒）。
##### 【主治】
白头翁为治痢要药，功能泄热凉血，治毒痢赤痢，下血腹痛，及妇女经闭，
##### 【别录】
治鼻衄。
##### 【甄权】
赤痢腹痛，齿痛，百节骨痛，项下瘿瘤。
##### 【弘景】
止毒痢
##### 【容川】
白头翁一茎直上如柴胡，所以能治下痢后重者，升散郁结也。其无风动摇，有风不动，色白有毛，凡毛皆得风气，采于秋月，得金木交合之气，故能熄风，从肺金以达风木之气，使木不侮土，故功在升举后重，而止痢疾，又其味苦，是治风热之妙药，仲景治产后中风，及痢疾后重者，走取其熄风火，达肝阳也。
##### 【药征】
主治热痢下重也。
##### 【用量】
普通钱半至三钱。
##### 【禁忌】
滞下胃虚不思食，及完谷不化，泄泻由虚寒寒热而不由湿毒者，均忌，得酒良。