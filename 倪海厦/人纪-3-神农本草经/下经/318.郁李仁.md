## 郁李仁

##### 【本经原文】
味酸，平，无毒。治大腹水肿，面目四肢浮肿，利小便水道，根，治齿断肿，龋齿，坚齿。生高山川谷及丘陵。一名爵李。
##### 【产地】
产我国陕西甘肃等地，他处亦多有之，其树虽似李树，而结子小若樱桃，核仁入药。
##### 【性味】
味酸（或作苦辛），性平，无毒。
##### 【主治】
郁李仁为润燥破血，泄气行水要药，主大肠气滞，关格不通，治大腹水肿，四肢浮肿，破结气，利水道。
##### 【孟铣】
破癖气，下四肢水，酒服四十九粒，能泻结气。
##### 【甄权】
阳中结气，关格不通
##### 【大明】
泄五脏膀胱急痛，宣腰胯冷脓，消宿食下气。
##### 【元素】
破血润燥。
##### 【东垣】
专治大肠气滞，燥湿不通。
##### 【宗奭】
研和龙脑点赤眼。
##### 【用量】
普通一钱至三钱。
##### 【禁忌】
性专下降，善导大肠燥结，利周身水气，然下后多令人津液亏损，燥结愈甚，乃治标救急之药，非可常用，津液不足者忌用之。