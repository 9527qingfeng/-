## 蛇蜕

##### 【本经原文】
味咸，平，无毒。治小儿百二十种惊痫，瘈瘲，癫疾，寒热，肠痔，虫毒，蛇痫。生川谷及田野。一名龙子衣，一名蛇符，一名龙子单衣，一名弓皮。
##### 【产地】
处处有之，多蜕于石上及人家墙屋间，白色如银者入药。
##### 【性味】
味咸甘，性平，无毒（或作小毒）。
##### 【主治】
蛇蜕主瘈瘲癫疾，弄舌摇头，治皮肤疥癣疮疡，明目退翳。
##### 【别录】
大人五邪，言语僻越，止呕逆，明目，烧之疗诸恶疮。
##### 【甄权】
喉痹，百鬼魅。
##### 【日华】
炙用辟恶，止小儿惊悸客热，煎汁傅疬疡，白瘢风，摧生。
##### 【孟铣】
安胎。
##### 【用量】
普通五分至一钱。
##### 【禁忌】
性走窜，凡小儿惊痫癫疾，非外邪客忤而由肝心虚者忌用，孕妇忌之，畏磁石及酒，得火熬之良。