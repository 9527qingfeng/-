## 葶苈

##### 【本经原文】
味辛，寒，无毒。治症瘕，积聚，结气，饮食寒热，破坚，逐邪，通利水道。生平泽及田野。一名大室，一名大适。
##### 【产地】
产我国河南陕西河北一带，有甜苦二种，今俱以甜者入药，且多以荠子或折蓂子混充，苦者绝少。
##### 【性味】
味辛苦，性大寒，无毒。
##### 【主治】
葶苈子为下气行水要药，功能降肺气，逐痰饮，止喘促，下膀胱水，治面目浮肿。
##### 【别录】
下膀胱水伏留热气，皮间邪水上出面目浮肿，身暴中风，热沸痒，利小便，久服令人虚。
##### 【甄权】
疗肺壅土气咳嗽，止喘促，除肺中痰饮。
##### 【容川】
葶苈子多油，当能滑利，又有辛味，舆巴豆之辛有油相似，其味苦，与大黄之苦而滑润相似，故葶苈子隐含巴豆舆大黄二者之性，故能大泻肺中之痰饮脓血，性极速降，是猛药类，故仲景配以大枣补之，入药前须要炒过，不炒则不香，不能散。
##### 【药征】
主治水病也，旁治肺痈结胸也。
##### 【灵胎】
泻肺气，利水道。
##### 【用量】
普通八分至二、三钱。
##### 【禁忌】
肿满由脾虚不能制水，小便不通，由膀胱虚无气以化者均忌，肺气虚者亦忌，宜大枣为辅、恶僵蚕。