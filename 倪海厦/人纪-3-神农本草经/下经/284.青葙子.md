## 青葙子

##### 【本经原文】
味苦，微寒，无毒。治邪气，皮肤中热，风瘙身痒，杀三虫，子，名草决明，治唇口青，生平谷道旁。一名草蒿，一名萎蒿。
##### 【产地】
产我国南方暖地田野，为草本植物，茎直立，叶作披针形，花作淡红色，茎叶皆入药，名草决明，子名青葙子，别有一种名决明子，与此名似而物殊。
##### 【性味】
味苦，性微寒，无毒。
##### 【主治】
青葙子为眼科要药，主镇肝明目，治赤障青盲翳膜。
##### 【甄权】
治肝脏热毒充眼，赤障青盲翳肿，恶疮疥疮。
##### 【大明】
治五脏邪气，益脑髓，镇肝，明耳目，坚筋骨，去风寒湿痹。
##### 【用量】
普通一钱至二、三钱。
##### 【禁忌】
虚寒之人，火衰目病者不宜。