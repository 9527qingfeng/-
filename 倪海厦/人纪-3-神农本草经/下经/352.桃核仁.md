## 桃核仁

##### 【本经原文】
味苦，平，无毒。治瘀血，血闭瘕，邪气，杀小虫。今名桃仁。
桃花——杀疰恶鬼，令人好颜色。
桃枭——在树不落，微温，主杀百鬼精物。
桃毛——平，主下血瘕，寒热积聚，无子。
桃蠹——杀鬼，辟邪恶不祥。生川谷。
##### 【产地】
处处有之，以产河南陕西者为良，仁入药。
##### 【性味】
味苦甘，性平，无毒。
##### 【主治】
桃仁为破血润燥要药，主行瘀血，消心下坚硬，治血晕血痞血积血痢，血热燥痒，蓄血发狂，通月经。
##### 【别录】
止咳逆上气，消心下坚硬，除卒暴击血，通月血，止心腹痛。
##### 【元素】
治血结血秘血燥，通润大便。破蓄血。
##### 【孟铣】
杀三虫，又每夜嚼一枚和蜜涂乎面良。
##### 【容川】
桃花红而仁味苦，皆得地火之性，仁在核中，又象人心，味苦有生气，是正入心中，故桃仁能破血，亦能生血。气属阳，血属阴，瘀血阻气，则阳不入阴，蒸热汗出，宜破其血，使气得入于血中，则不壅热，桃仁主之。
##### 【灵胎】
逐瘀血，除邪气。
##### 【倪注】
痘家勿用，因仁有生气，可令痘长。
##### 【药征】
主治瘀血，少腹满痛，兼治肠痈及妇人经水不利。
##### 【用量】
普通一钱至二至三钱。
##### 【禁忌】
生桃实多食，令人膨胀及生疮疽，与鳖同食患心痛，服术人忌之，作脯食，益颜色，肺病宜之。桃仁散而不收，泻而无补，过用或不当，能使血下不止，损伤真阴，故凡经闭由于血枯，产后腹痛由于血虚，大便闭涩由于津液不足者均忌，双仁者有毒，不可食。