## 大黄

##### 【本经原文】
味苦，寒，无毒。主下瘀血，血闭，寒热。破症瘕积聚，留饮，宿食，荡涤肠胃，推陈致新，通利水谷，调中化食，安和五脏。生山谷。
##### 【产地】
产陕西甘肃四川等处，为多年生宿根草，根黄色，带有赤色之纹，故亦曰绵纹。
##### 【性味】
味大苦，性大寒，无毒（或作有毒）。
##### 【主治】
大黄为泻实热，荡积滞要药，主血闭热结，功能下瘀破症，荡涤肠胃，推陈致新，调中化食，大便燥结，女子经闭。
##### 【别录】
平胃，下气，除痰实，肠间结热，心腹胀满，女子寒血闭、小腹痛，诸老血留结。
##### 【甄权】
通女子经候，利水肿，利大小肠，贴热肿毒，小儿寒热，时疾烦热蚀脓。
##### 【大明】
通宣一切气，调血脉，利关结，泄壅滞水气，温瘴热疟。
##### 【元素】
泻诸热不通，除下焦湿热，消宿食，泻心下痞痛。
##### 【容川】
大黄味苦大寒，形大而气烈，得地火之阴味，色黄，为火之退气所发见，故能退火，专下血分之结，以味厚有烈气，味既降又得气之助，故走脾胃，下行更速更远。
寒性皆下引。其纯于苦味，又有雄烈之气，以气行其苦味，则走而不守。与黄连之守而不走，正好相反。
大黄是治火之药，禀地气，入后天之血分也。
##### 【药征】
主通利及结毒也，故能治胸满腹满，腹痛及便秘，小便不利，旁治发黄瘀血脓肿。
##### 【灵胎】
攻凝结，消积滞。
##### 【用量】
普通五分至三钱。
##### 【禁忌】
凡气分病，及胃寒血虚，妊娠产后，均忌。
##### 【炮制】
拣去杂质，大小分开，浸泡约一小时，捞出沥干余水，切 3 毫米厚，长宽约 3 厘米块片，晾干或烘干即得。
熟大黄，取大黄片，用白酒调匀，待吸收酒后，蒸约 4 小时，以蒸黑为度，停火闷一夜，冷却后取出，烘干即得，酒炒至黑后，则质轻味淡，能上清头目。