## 射干

##### 【本经原文】
一名乌扇，一名乌蒲。味苦，平，有毒。治咳逆上气，喉痹，咽痛，不得消息，散结气，腹中邪逆，食饮大热。生川谷田野。
##### 【产地】
处处有之，生于各地山中，为多年生草本，园圃亦可栽种，叶似菖蒲，其花可供玩赏。
##### 【性味】
味苦，性平，有毒。
##### 【主治】
射干清火解毒散血消痰要药，主咽喉肿痛，咳逆上气，降实火，利大肠，治积痰瘀血，热气结毒。
##### 【别录】
疗老血在心脾间，咳唾言语气臭，散胸中热气。
##### 【甄权】
治疰气消瘀血，通女人月闭。
##### 【大明】
消痰破症结，胸膈满腹胀，气喘，痃癖，开胃下食，镇肝明目。
##### 【元素】
去胃中痈疮。
##### 【用量】
普通钱半至三钱。
##### 【禁忌】
性不益阴，凡脾胃弱，脏寒，气血虚，病无实热，均忌。
##### 【容川】
射干微苦，利喉中之痰。