## 小麦

——养心除烦，利溲止血。
##### 【产地】
处处有之，北方者为良。
##### 【性味】
味甘，性平，微寒，无毒。
##### 【主治】
小麦主除客热，养心气，为服食滋养之品。
##### 【别录】
主除客热，止烦渴咽燥，利小便，养肝气，止漏血唾血，令女子易孕。
##### 【思邈】
养心气，心病宜食之。
##### 【宗奭】
煎汤饮治暴淋。
##### 【素问】
麦属火，心之谷也。
##### 【圣惠方】
小麦饭治疗烦热少睡多渴。
##### 【用量】
普通二至三钱。
##### 【禁忌】
脾虚作胀者，不甚相宜，入药，宜完用，皮肉不可分拆，拆则性温，明面不能消热止烦也。
##### 【附录】
浮小麦——麦之性轻，入水浮起者，味咸性寒无毒，主益气除烦。治盗汗自汗，骨蒸虚热，妇人劳热。
麦苗——味辛性寒，主消酒毒，暴热，酒疸目黄，并捣汁日饮。