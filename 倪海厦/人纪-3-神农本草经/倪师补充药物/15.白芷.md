## 白芷

——行手足阳明，入手太阴而为阳明主药、故治头面诸疾。
##### 【产地】
处处有之，根有轮节或隆起，外面色淡黄褐，气味甚香。
##### 【性味】
味辛，（或作甘）性温，无毒。色白入肺。
##### 【主治】
白芷为散风发表要药，功能通窍去湿，疗风行血，止头痛，和肠胃，烧之辟邪气。
##### 【别录】
疗风邪，久渴，吐呕，两胁满，头眩目痒。
##### 【甄权】
能蚀脓，止心腹血刺痛，女人沥血腰痛血崩。
##### 【大明】
治目赤努肉，去面皯疵瘢，补胎瘘滑落，破宿血，补新血，乳痈，发背，一切痈疮疥癣，止痛排脓。
##### 【元素】
解利手阳明头痛，中风寒热，及肺经风热，头面皮肤风痹燥痒。
##### 【用量】
普通五分至钱半。
##### 【禁忌】
呕吐由于火，瘘下赤白，阴虚火炽，病由血热所至者，均忌，恶旋覆花，制雄黄硫黄。
##### 【吴克潜】
白芷为肺胃大肠三经气分药，亦入三经血分，擅散风去湿之功，配白芷治偏正头风，齿痛，带下者，成方颇多。