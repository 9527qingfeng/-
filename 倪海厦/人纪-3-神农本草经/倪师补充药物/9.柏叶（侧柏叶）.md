## 柏叶（侧柏叶）

##### 【产地】
处处有之，山野最宜种植，树高大可作木材，叶侧生者入药，名侧柏叶。
##### 【性味】
味苦涩，性微寒，无毒。
##### 【主治】
侧柏叶为滋阴凉血要药，主吐血衄血尿血便血，治冷鞥湿痹，傅汤火伤，生肌杀虫。
##### 【别录】
主吐血，衄血，痢血，崩中赤白，益气，令人耐寒暑，去湿痹生肌。
##### 【甄权】
治冷风历节疼痛，止尿血。
##### 【大明】
灸罯冻疮，烧取汁涂头，黑润鬓发。
##### 【苏颂】
傅汤火伤，止痛减瘢，服之疗蛊痢，作汤常服杀五脏虫，益人。
##### 【用量】
普通一钱至三钱。
##### 【禁忌】
畏菊花诸石，忌面，得酒良，焙干用。
侧柏子壳——和鸡子清调服，解砒霜毒。
侧柏子枝节——治风痹，历节风，疗虫疥。
侧柏油——外用治诸癣痈毒，游丹秃疮，头面耳部黄水疮，杀虫虱。
侧柏根皮——主凉血，生毛发，治火灼烂疮。