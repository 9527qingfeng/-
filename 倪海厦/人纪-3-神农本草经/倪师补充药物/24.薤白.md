## 薤白

——调中助阳，散血生肌，泄下焦太肠气滞。
##### 【产地】
处处有之，叶似韭而阔，多白而无实，入药去青留白。
##### 【性味】
味辛苦，性温，无毒。
##### 【主治】
薤白为滑利散结要药，主胸痹剌痛，泄痢后重，温中助阳，下气散血，除寒热，治带下。
##### 【本经】
主金疮，疮败。
##### 【别录】
归骨，除寒热，去水气，温中散结气，作羹食利病人，诸疮中风寒水气肿痛，捣涂之。
##### 【日华】
煮食耐寒，调中补不足，止久痢冷泻。
##### 【东垣】
治泄痢下重，能泄下焦阳明气滞。
##### 【思邈】
心病宜食之，利产妇。
##### 【孟铣】
治女人带下赤白，作羹食之，骨哽在咽不去者，食之即下。
##### 【苏敬】
白者补益，赤者疗金疮及风，生肌肉。
##### 【宗奭】
与蜜同捣，涂汤火伤甚速。
##### 【药征】
主治心胸痛而喘息咳唾也，旁治背痛，心中痞。
##### 【用量】
普通一钱至三钱。
##### 【禁忌】
发热病不宜多食，不可与牛肉同食，令人作症瘕。