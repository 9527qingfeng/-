## 艾叶

——本经无记载。
##### 【产地】
生田野间，处处有之，陈久者良，有香味。
##### 【性味】
味苦，性征温，无毒。
##### 【主治】
艾叶为炙百病要药，并可作煎剂，主暖子宫，调经，止血，安胎。
##### 【弘景】
捣汁服止伤血，杀蚘虫。
##### 【苏敬】
主衄血下血脓血痢水，煮及丸散任用。
##### 【甄权】
止崩血肠痔，血搨金疮，止腹痛安胎，苦酒作煎治癣甚良，捣汁饮，冶心腹一切冷气鬼气。
##### 【大明】
治带下，霍乱转筋，痢后寒热。
##### 【好古】
治带脉为病，腹胀满，腰溶溶如坐水中。
##### 【容川】
艾叶味苦而气温，其茸又能发火，是以能温肝补火，禀母木火之气，能入血室，女人经痛，乃凝血作痛，艾叶可去血室中之冷气也。补火之药是火能化水也，故能行血。
##### 【用量】
普通数分至钱半，炙用无定量。
##### 【禁忌】
妇女血热而月经超前者，宜慎用之。