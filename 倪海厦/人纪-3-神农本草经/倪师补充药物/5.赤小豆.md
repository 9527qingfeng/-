## 赤小豆

——本经无记载。
##### 【产地】
处处有之，以紧小者为良。
##### 【性味】
味辛（或作甘酸）性平，无毒。
##### 【主治】
赤小豆为行水散血，消肿解毒要药，主排痈肿脓血，水气肿账，治脚气，利小便，疗一切痈疽恶疮发背，内外可用。
##### 【别录】
疗寒热，热中消渴，止泄痢，利小便，下腹胀满，吐逆卒澼。
##### 【甄权】
治热毒，散恶血，除烦满，通气，健脾胃，令人美食，捣末同鸡子白涂一切热毒痈肿，煮汁洗小儿黄烂疮，不过三度。
##### 【士良】
缩气行风，坚筋骨，抽肌肉。
##### 【孟铣】
散气，去关节烦热，令人心孔开，暴痢后气满不能食者，煮食一顿即愈，和鲤鱼煮食，甚治脚气。
##### 【日华】
解小麦热毒，煮汁解酒毒，解衣粘缀。
##### 【容川】
赤小豆发芽，则能透达脓血。
##### 【用量】
普通钱半至三至四钱。
##### 【禁忌】
合鱼鲊食成消渴，作酱，同饭食成口疮，久服则降令太过，津血渗泄、令人肌瘦身重。
##### 【容川】
黏涩又味甘，能填补止泻利。