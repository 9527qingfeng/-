## 麦门冬

##### 【本经原文】
味甘平，主心腹结气，伤中伤饱，胃络脉绝羸瘦短气，久服轻身不老，不饥。生川谷及堤阪。
陶弘景云：实如青珠，根似穬麦，故谓麦门冬。
##### 【产地】
生山谷肥地，我国陕西及江浙一带，多有之。叶绿，四季不凋，根黄白色，入药。
##### 【性味】
味甘性寒，无毒。
##### 【主治】
麦冬为润肺清火要药，主治肺中伏火，痰多，心腹结气，肺弱胃弱，津少口渴，止咳嗽，疗肺病吐脓血。
##### 【别录】
疗身重目黄，心下支满，虚劳客热，口干燥渴，止呕吐，愈痿躄，强阴益精，消谷调中，保神定肺气，定五脏，令人肥健，美颜色，有子。
##### 【藏器】
去心热，止烦热寒热体劳，下痰饮，合车前地黄丸服去湿痹。
##### 【甄权】
治热毒大小，面目肢节浮肿，下水主泄积。
##### 【元素】
治肺中伏火，补心气不足，主血妄行，及经水枯，乳汁不下。
##### 【灵胎】
补土生金，寒咳勿用。
##### 【用量】
普通一钱至三钱。
##### 【禁忌】
麦冬性寒，虽主脾胃而虚寒泄泻及痘疮虚寒作泻，产后虚寒作泻均忌，入补药，酒浸良。秉水阴，能滋肺以清气分。
##### 【炮制】
拣去杂质，洗净晒干即得。