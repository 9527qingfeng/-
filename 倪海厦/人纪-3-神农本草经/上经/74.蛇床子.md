## 蛇床子

##### 【本经原文】
味苦平，主妇人阴中肿痛，男子阴痿湿痒，除痹气，利关节，癫痫，恶创，久服轻身。
##### 【产地】
产于海滨或下湿地。我国江北及关外皆有之。
##### 【性味】
味辛苦，性温无毒。
##### 【主治】
蛇床子为疏风去湿强阳益阴要药，主治下焦留湿，男子阳痿湿痒，女人阴肿痛痒。恶疮湿癣。外用煎汤浴良。
##### 【别录】
温中下气，令妇人子脏热。男子阴强，久服令人有子。
##### 【甄权】
治男子女人虚湿痹，毒风屌痛。去男子腰痛，浴男子阴，去风冷，大益阳事。
##### 【大明】
暖丈夫阳气，女人阴气，治腰胯酸疼，四肢顽痹，缩小便，去阴汗，湿癣，齿痛，赤白带下。小儿惊痫，扑损瘀血，煎汤浴大风身痒。
##### 【灵胎】
专治下体湿毒之病。
##### 【用量】
普通一钱至三钱。
##### 【禁忌】
肾家有火，下部有热。及阳易举者，虽有湿，宜酙酌用之。恶丹皮，巴豆，贝母，伏硫磺。