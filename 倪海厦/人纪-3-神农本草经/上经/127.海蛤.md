## 海蛤

##### 【本经原文】
味苦平，主咳逆上气、喘息烦满，胸痛寒热。
##### 【产地】
产海滨，为蛤类之壳，经海水漂集海边泥沙中者，细小如棋子，光润莹净。
##### 【性味】
味苦咸．性平，无毒。
##### 【主治】
海蛤粉为软坚润下要药，主老痰，热痰，痰气喘咳，消瘿核，散肿毒，止呕逆，利小便，治妇人血病。
##### 【丹溪】
主热痰湿痰老痰顽痰，疝气，白浊带下，香附末姜汁调服，主心痛。
##### 【用量】
普通一至二钱。
##### 【禁忌】
畏甘遂芫花，虽善消痰积血块，然脾胃虚寒者宜少用。