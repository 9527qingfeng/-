## 杜仲

##### 【本经原文】
味辛平，主腰脊痛，补中益精气，坚筋骨强志，除阴下痒湿，小便余沥、久服轻身耐老。
##### 【产地】
产我国陕西四川等地，树皮中有银丝如棉，故亦名锦杜仲，入药。
##### 【性味】
味辛甘，性温，无毒。
##### 【主治】
杜仲为健筋骨补腰肾要药，主腰膝酸痛，体虚强直，治胎漏胎堕，精气亏弱。
##### 【别录】
脚中酸痛，不欲践地。
##### 【甄权】
肾冷膂腰痛，人虚而身强直，风也，腰不利加重。
##### 【大明】
治肾劳腰脊挛。
##### 【东垣】
能使筋骨相着。
##### 【好古】
润肝燥，补肝经风虚。
##### 【汪机】
治胎漏胎堕。
##### 【容川】
杜仲柔韧，象人之筋膜，能伸能缩，极其坚韧，包紫黑，味纯厚，故入肝肾，以强人筋骨。
##### 【用量】
普通二钱至三四钱，大剂二三两。
##### 【禁忌】
恶元参蛇蜕，肾虚火炽者忌，当知母黄柏同用。

常用于胎前能安，胎后能补。