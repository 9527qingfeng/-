## 牛黄

##### 【本经原文】
味苦平，主惊痫寒热，热盛狂痓，除邪逐鬼。
##### 【产地】
牛黄生于病牛胆中，状如鸡子黄，多出陕西甘肃等地。
##### 【性味】
味苦，性平，有小毒。
##### 【主治】
牛黄为泻热定惊，利痰清心要药，主惊痫，寒热中恶，口噤，小儿惊邪，痘疮发狂，治痰迷，痉急，斑痧疮毒，益肝胆，定魂魄。
##### 【别录】
疗小儿百病，诸痫热，口不开，大人狂癫，又堕胎，久服令人不忘。
##### 【甄权】
安魂定魄，辟鬼邪，卒中恶，小儿夜啼。
##### 【日华】
主中风失音，口噤，惊悸，天行时疾，健忘虚乏。
##### 【思邈】
益肝胆，定精神，除热，止惊痢，辟恶气，除百病。
##### 【灵胎】
化痰定痫，泄热除邪。
##### 【用量】
普通五分至一钱。
##### 【禁忌】
恶龙骨龙胆（钱乙方中不忌）地黄常山蜚蠊，畏牛膝干漆，风热未深者忌用。