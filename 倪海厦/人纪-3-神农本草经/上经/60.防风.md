## 防风

##### 【本经原文】
味甘温无毒，主大风头眩痛，恶风，风邪，目盲无所见，风行周身，骨节疼痹烦满，久服轻身。
##### 【产地】
产蒙古及山西河南等地，根黄白色，入药。
##### 【性味】
味甘辛，性温，无毒。
##### 【主治】
防风为伤风头痛要药，功能散表发汗，主诸般风，周身痛，搜肝泻肺，散风胜湿。
##### 【别录】
烦满胁痛，风头面去来，四肢挛急，字乳，金疮内痉。
##### 【大明】
治三十六般风，男子一切劳劣，补中益神，风赤眼，止冷泪，及瘫痪，通利五脏关脉，五劳七伤，羸损盗汗，心烦体重，能安神定志匀气脉。
##### 【元素】
治上焦风邪，泻肺实，散头目中滞气，经络中留湿，主上部见血。
##### 【吴克潜】
防风善表散，故用以解毒，如砒毒，乌头毒。芫花毒，野菌毒，诸毒药，又防风本制黄耆，黄耆得防风而功最大，治风邪久留不去，表虚自汗不止。
徐之才曰得葱白行周身，得泽泻橐本疗风，得归芍阳起石禹余粮治妇人子脏风，元素曰治风去湿之仙药也。
##### 【容川】
防风辛而味甘入肌，气香而温，故入脾。散肌肉之风寒。
##### 【灵胎】
专治风邪。
##### 【用量】
普通一钱至三钱。
##### 【禁忌】
似中风，产后血虚发痉，诸病血虚痉急，头痛不因风寒，溏泻不因寒湿，二便秘涩，小儿慢惊，阴虚盗汗，阳虚自汗，均忌。