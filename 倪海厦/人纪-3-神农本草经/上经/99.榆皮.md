## 榆皮

##### 【本草原文】
味甘平，主大小便不通，利水道，除邪气，久服轻身不饥。今名榆白皮。
##### 【产地】
榆树处处有之，树之白皮入药。
##### 【性味】
味甘性平，滑利，无毒。
##### 【主治】
榆白皮为泄滞去着，利水消肿要药，主大小便不通，利五淋，渗湿热，治肠胃邪热，水肿，痈肿，外敷疗癣湿，头疮。
##### 【别录】
疗肠胃邪热气，消肿，治小儿头疮痂疕。
##### 【甄权】
滑胎，利五淋，治喘疗不眠。
##### 【大明】
通经脉，捣涎傅癣疮。
##### 【孟铣】
生皮捣和三年醋泡封，暴患赤肿，女人妒乳肿，日六七易效。
##### 【用量】
普通二三钱。
##### 【禁忌】
此能利窍渗湿热，去有形之积，气盛而壅者宜之，若胃寒而虚者，久服恐泄真气。