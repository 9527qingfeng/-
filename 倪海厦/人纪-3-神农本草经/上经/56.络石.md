## 络石 络石藤

##### 【本经原文】
味苦温，主风热死肌痈伤，口干舌焦，痈肿不消，喉舌肿，水浆不下，久服轻身明目，润泽好颜色，不老延年。

又名耐冬，云花，为野生常绿藤本，茎有气根，藉以攀缘于他物上。此药以石上生者为最佳，故又名石龙藤。
##### 【产地】
产山谷阴湿之地，为自生常绿之草，茎入药。
##### 【性味】
味苦性微寒，无毒。
##### 【主治】
络石主利筋骨关节，治风热痈肿，能凉血退热，舒筋活络。
##### 【别录】
大惊入腹除邪气，养肾主腰髋痛，坚筋利关节，久服明目润泽。
##### 【藏器】
主一切风，变白宜老。
##### 【苏敬】
蝮蛇疮毒心闷，服汁并洗之，刀斧伤疮，敷之愈。
##### 【用量】
普通一钱至三钱。
##### 【禁忌】
阴脏人畏寒易泄者忌服，恶铁落，畏贝母菖蒲。
##### 【附方】
喉痹肿塞、喘息不通须臾欲绝，用络石草一两，水煎一大碗，细细吞下，少顷即通。