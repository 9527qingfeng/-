## 柏实

##### 【本经原文】
味甘平，主惊悸，安五脏，益气除湿痹，久服令人悦泽美色，耳目聪明，不饥不老，轻身延年。今名柏子仁。
##### 【产地】
处处有之，山野最宜种植，树高大可做木材，叶侧生者入药，名侧柏叶，实名柏子
仁，亦入药。
##### 【性味】
味甘性平无毒。
##### 【主治】
柏子仁为滋润要药，主养心气，润肾燥，除风湿，治痹痛，疗恍惚虚损，养肝舒脾。
##### 【别录】
疗恍惚虚损，吸吸历节，腰中重痛，益血止汗。
##### 【甄权】
治头风腰肾中冷，膀胱冷，浓宿水，兴阳道，去百邪鬼魅，小儿惊痫。
##### 【好古】
润肝。
##### 【灵胎】
养心气，润肌肤。
##### 【用量】
普通一钱至三钱。
##### 【禁忌】
肠滑做泻，膈间多痰，阳道数举，肾家有热，暑湿做泻者均忌。
##### 【吴克潜】
曰柏子仁不寒不燥，味甘而补，辛而能润，既养心肾，兼益脾肾，凡补脾药多燥，唯此独润而气味清香，故脾约宜之，燥脾药中，加用最良，著名方剂有柏子养心丸（柏子仁，枸杞子，麦冬，当归，石菖蒲，伏神，元参，熟地，甘草），治劳欲过度，心血亏损，精神恍惚，怔忡惊悸，及健忘遗精等症。柏子仁汤（柏子仁，人参，茯苓，陈皮，甘草，麝香少许），治肠胃中津液枯少，脉虚微无力，大便艰涩者。柏子仁散（柏子仁，远志，人参，桑寄生，防风，琥珀，当归，生地，甘草）治产后败血挟邪攻心，乱语狂言，乍见鬼神等症。
柏子仁丸（柏子仁，干地黄，茯苓，枳壳，覆盆子，北五味，附子，石斛，鹿茸，酸枣仁，桂心，沉香，黄耆）治妇人臂痛，筋脉挛急，遇寒则剧者。