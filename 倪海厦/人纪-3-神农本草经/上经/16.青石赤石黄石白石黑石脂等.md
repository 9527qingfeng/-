## 青石赤石黄石白石黑石脂等

##### 【本经原文】
味甘平，主黄疸泄利肠癖脓血，阴蚀下血，赤白邪气痈肿疽痔，恶疮头疡疥掻，久服补骨髓益气肥健不饥，轻身延年，五石脂各随五色补五脏。
计然曰赤石脂出河东赤色者善，列仙传曰赤须子好食石脂。
##### 【产地】
产山西山东河南，他省亦多。
##### 【性味】
性味酸辛，性大温无毒。
##### 【主治】
为固肠收敛要药，主治赤白久痢，赤白带下，厚肠胃，除水湿，收脱肛。
##### 【甄权】
补五脏虚气。
##### 【括要】
固肠胃，有收敛之能，下胞衣，无推荡之峻。
##### 【灵胎】
功能治温，分补五脏。
##### 【用量】
普通二钱至三四钱。
##### 【禁忌】
凡火热暴注者不宜用，滞下全是湿热，于法当利，自非的受寒邪，下利白积者不宜用，崩中法当补阴清热，带下本属湿热积滞，法当去湿除积，止涩非宜。
##### 【容川】
赤石脂粘涩又味甘，能填补止泻利，土之质也，能燥湿。
##### 【倪注】
此药常与禹余粮合用，因同属涩剂，多用于温中止血痢不止。
##### 【药征】
主治水毒下利，故兼治便脓血。
##### 【炮制】
拣去杂质，刷去灰尘，捣碎，置铁锅内，煅透，趁热倒入醋渍淬，取出，晒干，研粉即得。用醋淬可以增强收敛之功。