## 黄耆 黄芪

##### 【本经原文】
味甘微温，主痈疽久败疮，排脓止痛，大风癞疾，五痔鼠瘘，补虚，小儿百病。
##### 【产地】
我国山西陕西均有出产，山西绵上者佳，茎卧地成蔓状，叶为羽状复叶，根肥大，短而理横，味苦者不堪入药。
##### 【性味】
味甘性微温无毒。
##### 【主治】
黄耆为补气要药，功能助肺气，实皮毛，升清气，泻火气，补虚损五劳，痘疮不起，外症治痈疽，托毒止痛。
##### 【别录】
女人子脏冷，逐五脏间恶血，补丈夫虚损五劳羸瘦，止渴，腹痛泄痢，益气，利阴气。
##### 【甄权】
主虚喘，肾衰耳聋，疗寒热，治发背，内补。
##### 【日华】
助气，壮筋骨，长肌肉补血，破症癖瘰疬瘿赘，肠风血崩带下，赤白痢，产前后一切病，月侯不匀。痰嗽，头风，热毒，赤目。
##### 【元素】
治虚劳自汗，补肺气，泻肺火心火，实皮毛，益胃气，去肌热，及诸经之痛。
##### 【好古】
太阴疟疾，阳维为病苦寒热，督脉为病逆气里急。
##### 【容川】
禀北方水中之阳气以生，以北耆最佳，人身之阳气皆从肾与膀胱之气海出发，上循三焦油膜，以达于肺，而为呼吸，分布于皮毛，则为卫气，北耆之体极松，内行水道之孔更大，故知其气盛，黄耆之根长数尺，深入土中，吸收土下之水以上其苗叶，气即水也，故其气盛而能补气，色黄如三焦油膜，故为三焦之良药，能拓里达表，行三焦之水气，又皮色黑，是水火之色也，色黄味甘，乃土之色味也，得味厚故能补，黄耆入土最深，得土之气最厚，故又大补脾，所以黄耆归脾经，又能通利三焦也。与升麻不同，升麻味不厚，故能升不能补。
##### 【药征】
主治肌表之水，故能治黄汗盗汗皮水，又旁治身体肿或不仁者。
##### 【灵胎】
内补脾胃，外托疮毒。
##### 【用量】
普通生者钱半至三钱，炙者八分至三钱，大剂一二两。
##### 【禁忌】
黄耆功能实表，有表邪者忌，又能塞补不足，胸膈气闭闷，肠胃有积滞者忌，又能补阳，阳盛阴虚者忌，上焦热甚，下焦虚寒，及病人多怒肝气不和，并痘疮血分热者均忌。
##### 【倪注】
一般言黄耆专于补气，凡气虚之症皆可用，又治自汗，补中气之不足，外科及痘科多以之托里透脓，肾亏溺血亦治之。
##### 【附录】
黄耆皮——性味功用同黄耆，善走表逐水湿，治虚浮及脚肿。
##### 【炮制】
拣去杂质，刮去粗皮，洗净捞出，沥干水分，切片晒干，再筛去灰即得。炙黄耆，用蜂蜜与水置锅中炒至干，取出冷却，即是。