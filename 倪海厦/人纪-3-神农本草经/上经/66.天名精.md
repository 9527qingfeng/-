## 天名精

##### 【本经原文】
味甘寒，主瘀血，血瘕欲死，下血止血，利小便，久服轻身耐老。
##### 【产地】
产平原川泽，处处有之，纲目属湿草类。
##### 【性味】
味甘苦性平无毒。
##### 【主治】
天名精主治瘀血症瘕，诸毒疔肿，破血生肌杀虫，内外皆可用。
##### 【别录】
除小虫去痹，除胸中结热，止烦渴，逐水，大吐下。
##### 【唐本】
破血生肌，止鼻衄，杀三虫，除诸毒肿疔疮瘘痔金疮内射，身痒瘾疹不止者，皆之立已。
##### 【注】
血瘕，留着肠胃之外及少腹间，下有积气，坚牢如石，女子多因经行未尽，饮食过度，血留经络而得之，治法不一。
##### 【用量】
普通一二钱。
##### 【禁忌】
时珍曰有小毒，生汁吐人。