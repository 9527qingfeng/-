## 木香

##### 【本经原文】
味辛。主邪气，辟毒疫温鬼，强志，主淋露，久服不梦寤魇寐。
##### 【产地】
我国云南贵州两广皆出产，其根外面灰黄，内部灰白，有香气入药。
##### 【性味】
味辛苦，性温无毒。
##### 【主治】
木香为开胃调气要药，功能行三焦之气，宣扬肠胃之滞，主治心腹诸痛呕吐泄泻，消痞积，辟邪气。
##### 【别录】
消毒，杀鬼、精物、温疟、蛊毒，气劣气不足，肌中偏寒，引药之精。
##### 【大明】
治心腹一切气，膀胱冷痛，呕逆反胃，霍乱泄泻，痢疾，健脾，消食安胎。
##### 【甄权】
九种心痛，积年冷气，痃症块，胀痛，壅气上冲，烦闷羸劣，女人血气刺心，痛不可忍，末酒服之。
##### 【元素】
散滞气，调诸气，和胃气，泄肺气。
##### 【丹溪】
行肝经气，煨熟实大肠。
##### 【好古】
治冲脉为病，逆气里急，主浮，渗小便秘。
##### 【灵胎】
辟邪逐疫。
##### 【用量】
普通五分至二钱。
##### 【禁忌】
肺虚有热，元气虚脱，及阴虚内热，诸病有热，心痛属火，均忌。
##### 【吴克潜】
曰木香调气定痛，功力甚佳，治中下二焦气结滞而不运，宜槟榔为使，故治痢疾腹痛，有木香槟榔丸之设也。
##### 【宗奭】
曰此专决泄胸腹间滞塞冷气。他则次之，得橘皮蔻仁生姜相佐，效尤速。
##### 【弘景】
曰木香疗毒肿消恶气有验，今唯制蛀虫丸中用之，至于木香配合之成方颇多，著者有木香丸（香附黄柏胡黄连木香），治腹痛食伤，气郁作痛，诸虫痛，盖佐以苦寒之药，则不仅治冷痛也。香连丸（木香黄连）治痢疾为调和之剂，木香丸（木香附子卤砂）治寒疝绕脐作痛，结鞭不消，木香饼（生地木香作饼），热熨贴之，治结肿成核，消乳中结核酸痛等，均有灵效。
##### 【容川】
木香之理气，以其香气归脾，而味兼微辛，气浮味沉，得木气之温，力能疏土，茎是五枝五节，合于脾之数。其气浮味沉，能理上中下三焦。