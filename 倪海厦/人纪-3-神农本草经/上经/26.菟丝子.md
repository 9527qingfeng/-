## 菟丝子

##### 【本经原文】
味辛平，主续绝伤，补不足，益气力肥健，汁去面皯，久服明目，轻身延年。
##### 【产地】
产朝鲜川泽及田野，我国亦有之，夏生苗，初如细丝，得地种植物而缠绕之，自绝其根，即借他物之养料以生长，子入药。
##### 【性味】
味辛甘，性平无毒。
##### 【主治】
菟丝子为补肾益精要药，主绝续伤，补不足，坚筋骨，强阴分，治茎中寒，精自出，溺有余沥，腰痛膝冷。
##### 【甄权】
治男女虚冷，添精益髓，去腰疼膝冷，消渴热中，久服去面皯，悦颜色。
##### 【大明】
补五劳七伤，治鬼交泄精，尿血，润心肺。
##### 【灵胎】
补益肝脾，接续筋骨。
##### 【用量】
普通一钱至三钱。
##### 【禁忌】
肾家多火，阳强不痿，及大便燥急者，均忌，得酒良。
##### 【倪注】
现在已经是属于被管制中药，因为植物保护法。