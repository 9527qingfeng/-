## 远志

##### 【本经原文】
苦温，主咳逆伤中补不足，除邪气，利九窍，益智慧，耳目聪明不忘，强志倍力，久服轻身不老。
##### 【产地】
产陕西河南，为山野自生之常绿草，其根入药。
##### 【性味】
味甘苦性温无毒。
##### 【主治】
远志为强心益智要药，功能治神虚怔忡，痰涎咳逆。
##### 【别录】
利丈夫，定心气，止惊悸益精，去心下隔气，皮肤中热，面目黄。
##### 【之才】
杀天雄附子乌头毒，煎汁饮之。
##### 【甄权】
治健忘，安魂魄，令人不迷，坚壮阳道。
##### 【好古】
肾积奔豚。
##### 【灵胎】
补心通窍，益智除邪。
##### 【用量】
普通八分至二三钱。
##### 【禁忌】
凡心经有实火为心家实热应用黄连生地者，禁与参术等助阳气药物同用，畏珍珠藜芦得茯苓良。
##### 【容川】
其性与桂枝同，但桂枝四达，远志则系根体细瘦，故主入心经，以散心中之滞血。味苦亦入心，兼有辛温之性，故能补心火。