## 麻蕡

##### 【本经原文】
味辛平，主五劳七伤，利五脏，下血寒气，多食令人见鬼狂走，久服通神明轻身。今名麻勃(花粉)，火麻仁（果仁）。
##### 【产地】
大麻处处有之，种者尤多，生圆形坚果，中含扁平之仁，即为麻子仁，入药，其花粉即麻勃。
##### 【性味】
麻仁味甘，性平。麻勃味辛，性温。
##### 【主治】
麻仁为滑润，行血，除风，强壮药，治大便燥，乳汁少，热淋经闭。麻勃为除风，
通经，健脑药。
##### 【别录】
麻仁治中风汗出，逐水气，利小便，破积血，复血脉，乳妇产后余疾，沐发长润。
##### 【开宝】
主补虚劳，润五脏，疏风气，治大肠风热结涩，利大小便。
##### 【孟铣】
取汁煮粥去五脏风，润肺，治关节不通，发落，产后余疾。
##### 【士良】
主润五脏，利大肠风热燥结及热淋。
##### 【日华】
补虚劳，逐一切风气；长肌肉，益毛发，通乳汁，止消渴，催生难产。
##### 【用量】
普通钱半至三钱。
##### 【禁忌】
大便溏者禁忌麻仁，患疔肿者忌麻勃，见之致死，用胡麻针砂烛尽为末，醋合敷之，可解。
麻勃药性——主一百二十种恶风，黑色遍身苦痒，逐诸风恶血，治女人经侯不通。
##### 【附方】
产后秘塞——老人虚秘，麻仁，紫苏子等分，淘净研细，再以水研滤取汁，煮粥饮之。（本事）
月经不通——二三月或半年者，麻仁，桃仁等分，研匀，老酒浸一宿后，日饮一升．（普济）
发落不生——麻仁研汁煮粥频食之。（圣济总录）
大风癞疾——大麻浸酒，研取白汁，滤去渣，纳瓶中，煮数沸，每饮一杯。（圣惠）
健忘——麻勃一升，人参二两，为末，蒸令气遍，每卧服一刀圭。（范汪）
##### 【容川】
麻仁油滑，而无辛烈之性，故但能润降，不能速下。