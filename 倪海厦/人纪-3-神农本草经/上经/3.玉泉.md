## 玉泉

##### 【本经原文】
味甘平，主五脏百病，柔筋强骨，安魂魄，长肌肉益气，久服耐寒暑，不饥渴，不老神仙，人临死服五斤，三年色不变，一名玉桃。
畏款冬恶青竹，白玉桃如白头公。玉为阳精之纯者，食之以御水气。古传食玉之法来自抱朴子仙药篇云：玉可以乌米酒及地榆酒化之为水，亦可以葱浆消之为液。亦可饵之为丸，亦可以烧以为粉，服之一年以上，入水不沾，入火不灼，刃之不伤百毒不犯也。不可用已经做成玉器之物必伤人也，璞玉乃可用也。
##### 【产地】
玉乃石之美者，产山中，我国西南深山中多有之，以钟山蓝田产者最良，于阗国之白玉最好。
##### 【性味】
甘平，无毒。
##### 【主治】
清热解渴，安神养肌。
##### 【别录】
除胃中热，喘息，烦满，止渴，明耳目。
##### 【大明】
润心肺，助喉声，滋毛发。
##### 【括要】
面身瘢痕，真玉日日磨之则自灭。
##### 【炮制】
取净生玉，置砂罐内，煅至火红透，取出，冷却研粉即得。