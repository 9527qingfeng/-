## 冬葵子

##### 【本经原文】
味甘寒，主五脏六腑，寒热羸瘦。五癃，利小便，久服坚骨，长肌肉，轻身延年。
##### 【产地】
处处有之，苗叶做菜茹，味甘美为百菜主。
##### 【性味】
味甘，性寒，无毒。
##### 【主治】
冬葵子为润燥滑肠利窍要药，主通行荣卫，行津液，利二便，下乳滑胎，治癃闭，水肿。
##### 【别录】
疗妇人乳内闭肿痛。
##### 【孟铣】
出痈疽头。
##### 【弘景】
下丹石毒。
##### 【用量】
普通一钱至三钱。
##### 【禁忌】
葵菜心有毒伤人不宜食，葵性滑利不益人，病后食之令人失明。
葵菜——功同葵子，孕妇食之，胎滑易生，散脓血，治带下，疗手足长倒生肉刺痛不可忍者奇效。
菜根——功同葵子，小儿吞钱不出，煮汁饮之妙，治疮疽恶毒。