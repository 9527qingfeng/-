## 滑石

##### 【本经原文】
味甘寒，主身热泄澼，女子乳难癃闭，利小便，荡胃中积聚寒热，益精气，久服轻身耐饥长生。
##### 【产地】
产我国山东及西南诸省山中。色青白或黄白及银灰色。
##### 【性味】
味甘性寒无毒。
##### 【主治】
滑石为去湿热利小便要药，主通六府九窍津液。上开肌理下通膀胱，治淋疾，水肿，黄疸。
##### 【丹溪】
燥湿，分水道，实大肠，化食毒，行积滞，逐凝血，解燥渴，补脾胃，降心火，偏主石淋为要药。
##### 【容川】
为去暑之要药，去暑只宜清气利湿，不可用燥药，如黄连亦然，甘草也可。
##### 【药征】
主治小便不利，旁治渴也。
##### 【灵胎】
荡肠胃热，利大小便。
##### 【用量】
普通一钱至三四钱。
##### 【禁忌】
凡阴精不足内热，以致小便短少赤涩，或不利，及烦渴身热，由于阴虚火热水涸者，
均忌，脾胃俱虚者虽不做泄亦忌，因其性滑也。
##### 【炮制】
拣去杂质，洗净，研细粉，即可。