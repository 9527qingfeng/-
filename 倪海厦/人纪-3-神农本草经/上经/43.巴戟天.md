## 巴戟天

##### 【本经原文】
味辛微温主大风邪气，阴痿不起，强筋骨安五脏，补中增智益气。
##### 【产地】
产四川者最佳，多山林内，叶经冬不枯，根似联珠，入药。
##### 【性味】
味辛甘，性微温，无毒。
##### 【主治】
巴戟天为补气益精要药，功能祛风除湿，强筋骨，壮元阳，治遗精。
##### 【别录】
疗头面游风，小腹及阴中相引痛，补五劳，益精，利男子。
##### 【甄权】
男子夜梦鬼交泄精，强阴，下气，治风癞。
##### 【日华】
治一切风，疗水胀。
##### 【用量】
普通一钱至三钱。
##### 【禁忌】
凡相火炽，思欲不得，便赤口苦，目昏目痛，烦燥口渴，大便燥结者均忌，恶雷丸丹参，得覆盆子良。此药治肾亏最佳，故遗精滑精者宜，阳痿者良，有虚火者禁忌。
##### 【容川】
色紫而根实，能温肝，足厥阴主风，属阴中之阳，药气温者即阴中之阳，故入肝。