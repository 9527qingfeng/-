## 龙骨

##### 【本经原文】
味甘平，主心腹鬼注，精物老魅，咳逆泄利脓血，女子漏下，症瘕坚结，小儿热气惊痫。齿，主小儿大人惊痫癫疾狂走，心下结气，不能喘息，诸痉，杀精物，久服轻身，通神明延年。
##### 【产地】
多产于我国山西四川等处山岩中，为一种化石。
##### 【性味】
味甘，性平，无毒。
##### 【主治】
龙骨为固敛正气，镇纳浮阳要药，主安心神辟惊烦，治泄痢脓血，崩带遗精，镇喘逆，敛虚汗，收疮口，疗脱肛。
##### 【别录】
心腹烦满，恚怒，气伏在心下不得喘息，肠痈内疽，阴蚀，四肢痿枯，夜卧自惊汗出，止汗，缩小便，溺血，养精神，定魂魄，安五脏。白龙骨主多寐泄精，小便泄精。
##### 【甄权】
逐邪气，安心神，止夜梦鬼交，虚而多梦纷纭，止冷痢，下脓血，女子崩中带下。
##### 【日华】
怀孕漏胎，止肠风下血，鼻洪吐血，止泻痢渴疾，健脾，涩肠胃。
##### 【药征】
主治脐下动也，旁治烦惊失精。
##### 【灵胎】
敛气涩血，定志安神。
##### 【用量】
普通二钱至三四钱。
##### 【禁忌】
收摄太过，若非久痢虚脱者，切勿妄投，火盛失精者误用，多致溺赤涩痛，得人参牛黄良，畏石膏川椒，忌鱼及铁器。
龙骨今所用者皆石质也，过去有人误解为龙之骨化石，实则为化石之一种，质细而性纯，如同禹余粮亦为石之一种，故二者功能相近，常与牡蛎合用。系土中石类，潜藏于土中，是天水之阳，以归地下，故能潜纳肾气．收敛心神．因其潜纳之性也。
##### 【炮制】
拣去杂质，刷去泥沙即得，煅龙骨即置铁锅中，煅透，即得。