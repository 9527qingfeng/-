## 薏苡仁

##### 【本经原文】
味甘微寒，主筋急拘挛不可屈伸，风湿痹，下气，久服轻身益气，其根下三虫，一名解蠡。
##### 【产地】
产我国直隶陕西及安南等地，他处亦多有种植，仁白，咬之觉粘者良。
##### 【性味】
味甘淡，性微寒，无毒。
##### 【主治】
薏苡仁为除湿行水，健胃补肺要药，主除筋骨邪气，拘痹不仁，利肠胃，消水肿，祛风湿，治脚气。
##### 【别录】
除筋骨中邪气不仁，利肠胃，消水肿，令人能食。
##### 【藏器】
炊饭做面食，主不饥，温气，煮饮止消渴，杀蛔虫。
##### 【甄权】
治肺痿，肺气积脓血，咳嗽涕唾上气，煎服破毒肿。
##### 【孟铣】
祛干湿脚气大验。
##### 【药征】
主治浮肿也。
##### 【灵胎】
养胃舒筋，除湿泄热。
##### 【用量】
普通三钱至六钱。
##### 【禁忌】
大便燥结，因寒转筋，及孕妇忌。
汪讱庵曰，泻水所以益土，故健脾益土，所以生金，故补肺清热，扶土所以抑肝木，故治风热拘挛。宗奭曰，本经言薏苡仁主筋急拘挛，但拘挛有两等，素问注中大筋受热，则缩而短，故挛不伸，此是因热而拘挛也，故可以用薏苡仁，若素问言因寒则筋急者，此盖受寒使人筋急，不可以用薏苡仁，寒热使人筋挛，若但受热不曾受寒，亦使人筋缓，受湿则又引长无力，此药力极缓和，凡用须加倍，即见效。又经疏谓孕妇忌服，不识何故，或未必然也。
又日医记载其能治疣，颇功效。生于茎上，化气下行，故能引肺阳达下。
##### 【炮制】
取去壳之仁，清水洗净晒干，拣去杂质即可。
##### 【容川】
此药生于水中，味极淡，不补又不涩，专于渗利。凡味淡气薄皆能降而渗利，其属阳之阴，不行在上之窍，而行在下之清窍，故能利小便。
##### 【附录】
苡仁根──主下三焦，能堕胎，治黄疸，卒心腹烦满，胸胁痛。