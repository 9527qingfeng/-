## 甘草

##### 【本经原文】
味甘平，主五脏六腑寒热邪气，坚筋骨长肌肉倍力，金创肿解毒，久服轻身延年，生河西沙山及上郡。
郭璞云：今甘草蔓延生，叶似荷青黄，茎赤黄有节，节有枝。
##### 【产地】
我国四川陕西出产，江苏福建亦有，日本种植颇多，茎高二三尺。
##### 【性味】
味甘性平无毒。
##### 【主治】
甘草为调合周身气血要药，功能解百毒，补脏腑，泻诸火，在上去痰止咳，在中调和脾胃，在下清热利溲，入和剂则补益，入汗剂则解肌，入凉剂则泻热，入润剂则生津，入峻剂则缓正气，制药之暴性，效益甚多，为诸药之君。
##### 【别录】
温中下气，烦满短气，伤脏咳嗽，止渴。通经脉，利气血，解百药毒，为九土之精，安和七十二种石，一千二百种草。
##### 【甄权】
主腹中冷痛，治惊痫除腹胀满，补益五脏，肾气内伤，令人不痿，主妇人血沥腰痛，凡虚而多热者加用之。
##### 【大明】
安魂定魄，补五劳七伤，一切虚损，惊悸烦闷健忘，通九窍利百脉，益精养气壮筋骨。
##### 【好古】
吐肺痿之脓血，消五发之疮疽。
##### 【仲醇】
凡解毒必入甘草。
##### 【吴克潜】
曰九土即九州岛岛土气之精华，故能解诸毒如神，古时有炼石为丹服之者多中药石之毒，服甘草而解，故曰安和七十二种石。
##### 【容川】
味甘正入脾。守而不走，补中气，和诸药，根深四五尺，与黄耆同，但黄耆中空，属气分，是得土中之水气，甘草中实，纯得土气之厚，故深长且实，能补脾阴，益胃之阳。
炙用是取其益胃，使胃气上升，如炙甘草汤。生用取其气平，如芍药甘草汤。
##### 【倪注】
仲景经方中使用甘草多处，即知道仲师之重视甘草，而现今却被西洋人购去制造成许多药品或是食物，再回销我国，实在是感叹国家之愚昧竟至于斯，我辈当以复兴中医药为职志，将中药制剂卖到国外，既造福人类又可以赚取外汇，岂非一举两得。甘草缓中，故遇排腹积水时忌用，因其能守，故不利于排水。
##### 【药征】
主治急迫，治里急急痛，旁治厥冷烦躁冲逆之症。
##### 【灵胎】
生用泻火，解毒炙用，和中益气。
##### 【用量】
普通生者五分至钱半，炙者三分至一钱，大剂一两左右。
##### 【禁忌】
凡中满人呕家酒家，诸湿肿满及胀满均忌，反大戟甘遂芫花海藻，恶远志忌猪肉。