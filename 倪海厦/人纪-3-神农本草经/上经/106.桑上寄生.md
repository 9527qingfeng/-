## 桑上寄生

##### 【本经原文】
味苦平，主腰痛，小儿背强，痈肿，安胎充肌肤，坚发齿，长须眉，其实明目轻身通神。
##### 【产地】
产我国广西．或云处处有之，但寄生杂树者多，寄生桑树者少。
##### 【性味】
味苦，性平，无毒。
##### 【主治】
桑上寄生为补肝肾坚筋骨要药，主腰痛背强，益血脉，安胎孕，治女子内伤不足，怀孕胎漏，产后余疾。
##### 【别录】
去女子崩中内伤不足，产后余疾，下乳汁，主金疮，去痹。
##### 【容川】
此药味酸枝繁，具木之性，生于桑树之上，桑者，木中之金也，寄生附之，故独得金木之间气，且根不粘土，纯感风气而生，故为清散风木之要药。此药附木而生，象胆附肝，味酸苦，得木火之味，能清肝胆之火，治风热，筋脉结等症，胆通三焦之网膜，外连于筋，寄生如藤附木，象人之筋，故治之。
##### 【甄权】
主怀孕漏血不止，令胎牢固。
##### 【灵胎】
驱风养血安胎。
##### 【用量】
普通一钱至三钱。
##### 【禁忌】
忌见火。