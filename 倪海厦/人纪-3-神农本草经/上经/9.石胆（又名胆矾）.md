## 石胆（又名胆矾）

##### 【本经原文】
味酸寒，主明目目痛金创，诸痫痉，女子阴蚀痛，石淋寒热，崩中下血，诸邪毒气，令人有子，炼饵服之不老，久服增寿神仙。能化铁为铜成金银。
神农酸小寒，扁鹊苦无毒，周礼疡医凡疗疡以五毒攻之，石胆丹砂雄黄矾石慈石其中烧之三日三夜，其烟上着以鸡羽扫取之，以注创恶肉破骨则尽出。
##### 【产地】
产山中，为蓝色结晶。
##### 【性味】
味酸辛，性寒，有小毒。
##### 【主治】
胆矾为腐蚀催吐要药，功能蚀恶疮散症积，涌吐风痰，治咽喉口鼻疮毒及目患。
##### 【大明】
治虫牙，鼻内息肉。
##### 【苏颂】
入吐风痰药最快。
##### 【用量】
入煎剂一钱至二钱，研末服一分许。
##### 【禁忌】
胃弱人不宜多服。
##### 【吴克潜】
胆矾有腐蚀性与收敛性，故能治恶疮，吐顽痰，喉痹欲死，研末醋调灌之，大吐胶痰而愈，治狐臭，胆矾枯矾各一钱，轻粉百药煎各五分，为细末敷之效，著名方剂有铁桶膏（铜绿胆矾五倍子白芷轻粉郁金麝香）治发背将溃时，根脚走散不收者，用以涂疮四周根上效。
##### 【炮制】
拣去杂质即可。