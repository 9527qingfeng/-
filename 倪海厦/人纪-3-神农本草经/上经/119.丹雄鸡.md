## 丹雄鸡

##### 【本经原文】
味甘微温，主女人崩中漏下，赤白沃，补虚温中，止血通神，杀毒辟不祥头，主杀鬼，东门上者尤良。肪主耳聋，肠主遗溺，肶胵裹黄皮，主泄利，尿白主消渴，伤寒寒热，黑雌鸡主风寒湿痹，五缓六急，安胎，翮羽主下血闭，鸡子主除热火疮痫痉，可作虎魄神物。鸡白蠹肥脂。即鸡一种。
##### 【产地】
处处有之。
##### 【灵胎】
疏肝养窜，鸡金消积。
##### 【白雄鸡】
味酸甘性微温无毒。主调中除邪，下气疗狂，安五脏利小便。
##### 【乌雄鸡】
味甘性微温无毒，主补中止痛，除心腹恶气，治风湿麻痹，诸虚羸，安胎，疗折伤。
##### 【黑雄鸡】
味甘酸性温平，无毒，主风寒湿痹五缓六急，破恶血，补新血，安胎，治产后虚羸，除邪辟恶痈疽排脓，酒浸饮，令人肥白。
##### 【黄雄鸡】
味甘酸咸．性平无毒，主伤中消渴，小便数而不禁，肠澼泄痢，补盖五脏绝伤，添髓生精，助阳气，疗五劳，益气力，去冷气，消水癖，治产后虚羸，煮汁煎药服佳。
##### 【乌骨鸡】
味甘性平无毒，主补虚劳羸弱．治消渴，益产妇，治女人崩带，一切虚损诸病，大人小儿噤口痢，并煮食饮汁，验鸡舌黑者良。
##### 【用量】
普通为服食之品，入药无定量。
##### 【禁忌】
鸡肉不可合葫蒜葱芥子食，不可合犬肉食，不可合獭肉兔肉鱼汁食，多食动风发疾，小儿五岁以下不宜食，忌与糯米同食。
##### 【鸡内金】
味甘性平无毒，主化积，治反胃，疗泄痢尿血下血，崩中带下，小儿食疟疳积，大人淋沥，消导酒积，外敷治一切口疮，牙疳腿疮，谷道生疮。
##### 【鸡屎白】
味苦性微寒无毒，主行水消积，治鼓胀，疗转筋入腹，破石淋二便，下气破血，治伤寒，寒热中风，贼风风痹，白虎风，贴风痛头痛，止遗溺，灭瘢痕，小儿客忤惊啼，解金银毒，酒服疗乳妒乳痈乳头破裂，外敷秃疮耳疮瘰疬。

救急方——古人急救吊死或勒死之人时，将活雄鸡一只，腹部切开，趁热直接放置到死人的脖子位置，病患保持平躺姿势，可以救助于危急之时。