## 白胶

##### 【本经原文】
味甘平，主伤中劳绝，腰痛羸瘦，补中益气，妇人血闭无子．止痛安胎，久服轻身延年，一名鹿角胶。
##### 【产地】
鹿之角茸。产我国东北西北地区。
##### 【性味】
味甘，性平，无毒。
##### 【主治】
主补中益气，长肌增髓，止痛安胎．黑须发。强筋骨，壮腰膝，生精血，治伤中，虚损，劳嗽，吐血，尿血，下血，多汗淋露，腰痛羸瘦，四肢作痛，崩中带下，疗疮疡，肿毒。
##### 【别录】
疗虚劳洒洒如疟，羸瘦，四肢酸疼，腰脊痛，小便数利，泄精溺血，破瘀血在腹，散石淋，痈肿，骨中热疽痒，安胎下气，杀鬼精物，久服耐老，不可近丈夫阴令痿。
##### 【日华】
补男子腰肾虚冷，脚膝无力，夜梦鬼交，精溢自出，女人崩中漏血，赤白带下，炙末空心服方寸匕，壮筋骨。
##### 【灵胎】
补督脉，强肾气。
##### 【用量】
普通七分至钱半。
##### 【禁忌】
壮年慎用，阴虚火旺者忌。麻勃为使畏大黄，不可嗅，有虫恐入鼻内，药不能治，男子阴茎近入，易于痿弱。

鹿茸——味甘咸性温无毒．鹿茸为大补真阳要药，主养血益阳，强筋健骨，生精充髓，治男子虚劳，老人精衰，腰膝无力，滑精眩晕，妇人崩漏带下。
鹿角——味咸性温无毒，主益气补阳，强骨髓，续绝伤，治腰脊痛，心腹痛少腹血急痛，脱精尿血，夜梦鬼交、疗女子胞中余血不尽欲死，恶疮痈疽，煮成粉名鹿角霜，治脾胃虚寒，呕逆食少便溏。
##### 【吴克潜】
曰鹿茸为纯阳之物，性温而燥，专补元阳，凡男子虚怯老人阳亏允为合宜，若吐血尿血等症，由于阴虚火旺下焦有热者居多，误用鹿茸必致反剧，故鹿茸治血症乃治阳衰气虚而不摄血者。治痈疽亦为阴症而火衰者，研习者须知。