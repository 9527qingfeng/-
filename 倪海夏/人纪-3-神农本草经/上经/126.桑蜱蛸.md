## 桑蜱蛸

##### 【本经原文】
味咸平，主伤中，疝瘕阴痿，益精生子，女子血闭，腰痛，通五淋，利小便水道。今名桑螵蛸。
##### 【产地】
处处有之，乃螳螂所作房，着生于桑枝上者，入药。
##### 【性味】
味咸甘，性平，无毒。
##### 【主治】
桑蜱蛸为固肾益精要药，主遗尿，滑精，治白浊疝瘕，肾衰阴痿，通五淋，疗便浊。
##### 【别录】
疗男子虚损，四脏气微，梦寐失精，遗溺，久服益气养神。
##### 【甄权】
炮熟空心食之，止小便利。
##### 【吴克潜】
桑螵蛸为小儿梦中遗尿要药，得覆盆子菟丝子益智仁补骨脂等甚效，合龙骨疗滑精，著名方剂有桑螵蛸散（盐灸桑螵蛸远志肉龙骨盐炙菖蒲人参茯神醋炙龟板当归）治男子因女劳，小便日数十次，如稠米泔色，心神恍惚，有实效。
##### 【灵胎】
养血逐瘀，补肾利水。
##### 【用量】
普通一钱至三钱。
##### 【禁忌】
凡膀胱有热，小便短数者忌之。