## 独活

##### 【本经原文】
味苦平，主风寒所击，金疮止痛，贲豚，痫痓，女子疝瘕，久服轻身耐老。此药有风花不动，无风独摇。
##### 【产地】
产我国四川陕西甘肃，或云产西羌者名羌活，或云即系一种，独活根老而气细，羌活根嫩而气雄。
##### 【性味】
味辛苦，性温，无毒。
##### 【主治】
独活为风痛要药，主治头痛身痛脚痛，机关不利，风湿诸痹。
##### 【别录】
疗诸贼风，百节痛风，无问久新。
##### 【甄权】
治诸中风湿冷，奔喘气逆，皮肤苦痒，手足挛痛，劳损风毒齿痛。
##### 【好古】
去肾间风邪，搜肝风，泻肝气，治项强，腰脊痛。
##### 【用量】
普通一钱至三钱。
##### 【禁忌】
凡血虚发痉，血虚头痛，及遍身疼痛，骨痛，因而带寒热者，均属内症，均忌，误用必反剧。
##### 【容川】
色黑，故兼入少阴经，以达太阳，能散背脊之风寒，同天麻与白头翁皆有风不动，无风而动。但味太辛，气太温，能散风寒，其力胜于天麻，兼能燥湿，但不如天麻之刚柔得中也。