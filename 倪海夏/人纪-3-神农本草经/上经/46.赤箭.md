## 赤箭

##### 【本经原文】
味辛温，主杀鬼精物蛊毒恶气，久服益气力长阴肥健轻身增年。今之天麻。
##### 【产地】
产四川及各地山野林中之阴地，苗名赤箭，根即天麻。
##### 【性味】
味辛性平无毒。
##### 【主治】
天麻为祛风镇痉要药，功能治诸风头痛头眩，风湿痹，小儿精痫拘挛。
##### 【甄权】
治冷气麻痹瘫缓不随，语多恍惚，善惊失志。
##### 【大明】
助阳气，补五劳七伤，鬼疥（病），通血脉，开窍。
##### 【用量】
普通八分至二三钱。
##### 【禁忌】
风药多燥，风能胜湿故也。凡病人觉津液少，口干舌燥，咽干痛，大便涩，及火炎头晕，血虚头痛，似中风症皆忌。
东垣曰肝虚不足者，天麻川芎以补之。罗天益曰眼黑头眩，风虚内作，非天麻不能治，因此天麻有养血之功。汪昂云风药中必兼养血药，以制其燥，养血药须兼收风药，宣其滞也。
古云治风先治血，血行风自灭。举凡能宣血之滞，故能发痘疹。