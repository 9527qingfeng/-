## 蓝实

##### 【本经原文】
味苦寒，主解毒，杀蛊蚑，注鬼，螫毒，久服头不白轻身。又今俗名青黛。
##### 【产地】
从属于大青科名蓝草者之蓝叶制出，体轻质细，药用最良，今多见于园艺。
##### 【性味】
味咸性寒无毒。
##### 【主治】
蓝实（青黛）为解散热毒要药，主散五脏郁火，治时疾热狂与大青同功，并敷热疮虫咬，头生黄水疮，治小儿丹毒。
##### 【甄权】
填骨髓，明耳目，利五脏，调六腑，通关节，治经络中结气，使人健少睡，益心力。
##### 【苏颂】
疗肿毒。
##### 【别录】
蓝叶杀百药毒，解狼毒，射罔毒。
##### 【时珍】
主解班蝥，芫青，朱砂，橒鸡，砒石毒。
##### 【备要】
外敷治痈疽蛇犬毒。
##### 【用量】
普通三分至钱半。
##### 【禁忌】
凡血证非血分实热，而由阴虚内热，阳无所附，火气因空上炎，发为唾咯吐血诸证，切不可用青黛等，盖血得寒则凝，则寒热交作，胸膈或痛，愈增其病。
##### 【附录】
蓝汁—蓝叶之汁，主一切毒，百毒药，天行热狂，游风热毒肿毒，吐衄血，金疮血闷，烦渴，女人产后血晕。
蓝淀—蓝汁中合有石灰者，主解诸毒，敷热疮，小儿秃疮热肿。其止血拔毒杀虫之功，更胜于蓝。