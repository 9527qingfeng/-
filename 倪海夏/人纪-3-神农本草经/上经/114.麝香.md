## 麝香

##### 【本经原文】
味辛温，主辟恶气．杀鬼精物，温疟，虫毒，痫痓，去三虫，久服除邪，不梦寤魇寐。
##### 【产地】
产我国青海西藏陕西甘肃四川等地，似鹿而小，牡麝之脐部有囊，分泌奇香之质，曰麝脐香，结成颗粒者曰当门子。
##### 【性味】
味辛，性温，无毒。
##### 【主治】
麝脐香为开关通窍要药，主内透骨髓，外彻皮毛，走窜开通。治中恶，痞满，风毒，风痰，暴痛卒闭，疗痰厥惊痫，鼻塞耳聋目翳。
##### 【别录】
疗诸凶邪鬼气，中恶，心腹暴痛，胀急，痞满，风毒，去面黡，目中肤翳，妇人难
产，堕胎。
##### 【日华】
治蛇蚕咬，沙蛊溪瘴毒，辟蛊气，杀脏腑虫，治疟疾，吐风痰，疗一切虚损恶病，
纳子宫，暖水脏，止冷带下。
##### 【弘景】
佩服及置枕间辟恶梦，及ㄕ疰鬼气，又疗蛇毒。
##### 【药性】
热水研服一粒，治小儿惊痫客忤，镇心安神，止小便利，又能蚀一切痈疮脓水。
##### 【好古】
疗鼻窒不闻香臭。
##### 【孟铣】
除百病，治一切恶气，及惊怖恍惚。
##### 【灵胎】
除邪辟秽，开窍杀虫。
##### 【用量】
普通数厘至分许。
##### 【禁忌】
凡病之属于虚者，当补益，概勿施用。劳怯及孕妇均不宜佩带，忌蒜及近鼻嗅之。
##### 【吴克潜】
中医之用麝香乃因其有开窍之功，一般毛孔闭塞者麻黄以通之，腠理闭塞者葛根以通之，荣卫闭塞者桂枝以通之，风塞者独活羌活以通之，血塞者延胡郁金以通之，肺气塞者桔梗前胡以通之，心气塞者菖蒲远志以通之，胃气塞者藿香川朴以通之，肝气塞者香附川芎以通之。但是此类用法可以一脏一腑一经为治，并非闭塞之重者。当诸邪深入，或内病暴作，内则经络全被遏阻之势，外则诸窍亦有闭塞之象，是故心神失其主，神志为蒙，此时势非麝香通之不可，著名方剂有麝香天麻丸（麝香天麻防风川芎天南星菊花，治风痰气厥，头痛目眩、四肢倦怠，睡卧不宁），麝昏蟾酥丸（麝香蟾酥轻粉乳香砒石雄黄巴豆寒水石治痈疽发背．疔疮内毒），及至宝丹紫雪丹苏合丸牛黄清心丸等。