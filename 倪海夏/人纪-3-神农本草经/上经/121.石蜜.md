## 石蜜

##### 【本经原文】
味甘平，主心腹邪气，诸惊痫痓，安五藏，诸不足，益气补中，止痛解毒除众
病，和百药，久服强志轻身，不饥不老。
##### 【产地】
产四川浙江等地，即白沙糖之凝结成块者。
##### 【性味】
味甘，性寒，无毒。
##### 【主治】
石蜜主和中益脾，润心肺解酒毒，治目中热膜，燥热咳嗽，心腹胀热，口干渴。
##### 【唐本】
主心腹热胀，口干渴。
##### 【孟铣】
治目中热膜明目，和枣肉巨藤末为丸含之，润肺气，五脏生津。
##### 【灵胎】
养胃和中。
##### 【用量】
普通做食品，入药无定量。
##### 【禁忌】
无。
##### 【吴克潜】
曰糖之赤者为赤沙糖，白者为白沙糖，凝结成块者为冰糖，入药用冰糖最良，膏泛丸多用之。时珍曰蔗糖甘寒，能泻大热，素问甘温除大热意也，煎炼成糖则甘温而助湿热，所谓积温成热也，又白糖霜主润心肺，和中消痰，解酒生津，大约功专润泽，赤沙糖主心腹热胀，润心肺大小肠热，解酒毒，又为和血去积之药。