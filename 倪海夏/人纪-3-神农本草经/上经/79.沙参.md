## 沙参

##### 【本经原文】
味苦微寒，主血积，惊气，除寒热，补中益肺气，久服利人。
##### 【产地】
产北方沙地，故又号北沙参，叶椭圆有锯齿，根粗大，似参而质松，产南方者为南沙参，体虚力逊。
##### 【性味】
味甘苦，性微寒，无毒。
##### 【主治】
沙参为清补肺气要药，功能清肺中之热，祛肺中之痰。补肺中之气，治久咳，退邪热，安神，南沙参力减。
##### 【别录】
疗胸痹，心腹结热，邪气头痛，皮间邪热，安五脏，久服利人，又云主头肿痛，益气长肌肉。
##### 【甄权】
去皮肌浮风，疝气下坠。治常欲眠。养肝气，宣五脏风气。
##### 【大明】
补虚止惊烦，益心肺：并一切恶疮疥癣及身痒，排脓消肿毒。
##### 【灵胎】
补中益气。
##### 【用量】
普通钱半至三四钱。
##### 【禁忌】
脏腑无实热，肺虚客寒作嗽者均忌，反藜芦，恶防己。
##### 【元素】
肺寒者用人参，肺热者用沙参，故举凡属肺家有虚热。嗽痰咳血，潮热似痨症，用之甚佳，如属风寒初客肺，浊痰未成，此时宜解表为先。