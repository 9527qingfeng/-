## 鞠华

##### 【本经原文】
味苦平，主风，头眩肿痛，目欲脱泪出，皮肤死肌，恶风湿痹，久服利气血，轻身耐老延年，生川野及田野。今之菊花。
##### 【产地】
处处有之，种类很多，黄白二种入药，味苦，家庭玩赏之菊不入药，今杭州出产多，号称杭菊。
##### 【性味】
味苦甘平无毒。
##### 【主治】
菊花为清风热明目解毒要药，主诸风头眩肿痛，目痛翳膜，利血脉，治疔疮。
##### 【甄权】
治头目风热，风眩倒地，脑骨疼痛，身上一切游风令消散，利血脉，调四肢。
##### 【大明】
作枕明目，叶亦明目，生熟都可食。
##### 【元素】
养目血，去翳膜。
##### 【容川】
菊叶为治疮之要药，因其性散，能去肌肉中之风邪也。
##### 【灵胎】
平肝熄风。
##### 【用量】
普通一钱至三钱。
##### 【禁忌】
味苦辣者，陈久者，不堪用，其甘者亦名甘菊，可饮可食亦入药。
##### 【吴克潜】
近世用为平肝良药，头痛目疼多因肝经风热上乘所致，菊花入肝，兼行周身，血脉不利而死肌，得菊花之利血脉皆效，特长于解毒，外科方剂用之治疔毒发背者，沈金鳌曰菊花并茎叶打汁饮，外涂内服皆可。时医用之因防邪热过久而酝酿化毒；平淡多奇功。
##### 【附加菊叶】
菊叶解毒之功胜于花，以鲜者良，捣汁敷一切肿毒，亦可内服。
##### 【炮制】
拣去杂质及梗叶，拍去灰尘即得。