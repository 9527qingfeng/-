## 青蘘

##### 【本经原文】
味甘寒，主五藏邪气，风寒湿痹，益气，补脑髓。坚筋骨。久服耳目聪明，不饥不老增寿，乃巨胜之苗也。今称胡麻，此植物叶名青蘘，种子名胡麻。
##### 【产地】
处处有之，昔从胡来，故曰胡麻，今名脂麻有黑白黄三种，其大者曰巨胜子，入药。
##### 【性味】
青蘘性味如上，胡麻味甘性平无毒。
##### 【主治】
胡麻主长肌肉，补虚羸，滋润五脏，利大小肠，其油亦作解毒用。
##### 【别录】
胡麻坚筋骨，明耳目，耐饥渴。疗金疮止痛，及伤寒温疟，大吐后虚热羸困。
##### 【日华】
补中养气，润养五脏，补肺气，止心惊，利太小肠，耐寒暑，逐风湿气，游风头风，治劳气，产后羸困，催生落胞，细研涂发令长，白蜜蒸饵治百病。
##### 【廷飞】
炒食不食，风病人久食，则步履端正，语言不蹇。
##### 【苏颂】
生嚼涂小儿头疮，煎汤浴恶疮，妇女阴疮大效。
##### 【用量】
普通一钱至三钱。
##### 【禁忌】
多用为服食，少以入药，如入药，大便溏泄者忌之。
##### 【附录】
麻油主利大肠，产妇胞衣不下。
##### 【别录】
天行热闷，膈内热结，服一合，取利为度。
##### 【藏器】
下三焦热毒气，通大小肠，治蚘心痛，敷一切恶疮疥癣，杀一切虫，取一合和鸡子二个，芒硝一两，搅服，少时即泻下热毒。
##### 【孟铣】
士良曰外科熬膏多用之，以其能凉血解毒，止毒生肌也，虞鍑曰生用消疮毒，熟用利肠胃。