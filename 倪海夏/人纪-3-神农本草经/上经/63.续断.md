## 续断

##### 【本经原文】
味苦微温，主伤寒，补不足，金疮痈伤，折跌续筋骨，妇人乳难，久服益气力。
##### 【产地】
产我国山西陕西四川一带，为原野自生多年生草，其根细长，作赤黄色，入药。
##### 【性味】
味苦，性微温，无毒。
##### 【主治】
续断为补益筋骨要药，主伤中，腰脊痛，折跌续筋骨，疮痈止痛生肌，破瘀生新，补肝肾，安胎气，并治产后诸病。
##### 【别录】
妇人崩中漏血。金疮血内漏，止痛生肌肉，及腕伤恶血腹痛，关节缓急。
##### 【甄权】
去诸温毒，通宣血脉。助气补五劳七伤，破症结瘀血，消肿毒，肠风痔瘘乳痈瘰疬，妇人产后一切病，胎漏，子宫冷，面黄虚肿，缩小便，止泄精尿血。
##### 【容川】
此物多筋，故治绝伤，因其筋象骨节，故主接筋骨；去骨节间之风寒。
##### 【灵胎】
补益劳伤，强续筋骨。
##### 【用量】
普通二钱至三四钱。
##### 【禁忌】
禁与苦寒药治血病，及大辛热药用于胎前，又气味颇劣，颇不宜于胃，恶雷丸。
此药多用于金疮折跌，现多用于妇女胎产良药，因其补益筋骨，破瘀生新。
##### 【仲醇】
欲行血理伤，当与当归牛膝肉桂延胡索同用，欲止血疗崩中补不足，则与白胶阿胶地黄麦冬杜仲人参山茱萸杞子黄耆五味同用，欲安胎则与凉血补血顺气药同用，欲疗金疮，则与金疮药同用。