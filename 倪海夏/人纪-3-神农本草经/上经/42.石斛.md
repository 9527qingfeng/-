## 石斛

##### 【本经原文】
味甘平主伤中除痹下气，补五脏虚劳羸瘦，强阴，久服厚肠胃轻身延年。
##### 【产地】
产我国四川湖南湖北安徽等地，多自生于山谷湿润之石上，日人用以栽种，出产丰，茎入药。
##### 【性味】
味甘性平无毒。
##### 【主治】
石斛为除热益阴要药，主养脾胃，益心肾，补虚劳，退虚热，治自汗盗汗，小便余沥，脚痛痹弱。
##### 【别录】
补内绝不足，平胃气，长肌肤肉，逐皮肤邪热，疿气脚湿，疼冷痹弱，定志除惊。
##### 【甄权】
益气除热，男女腰脚软弱，健阳，逐皮肌风痹，骨中久疼，补肾益力。
##### 【日华】
壮筋骨，暖水脏，益智清气。
##### 【灵胎】
养胃生津，补虚除痹。
##### 【用量】
普通一钱至三钱。
##### 【禁忌】
多服能寒胃，至大便溏薄，入姜一二片为辅，则无此弊，清肺补脾也，恶凝水石巴豆，畏雷丸僵蚕。
##### 【附录】
鲜石斛—石斛茎之鲜者，以铁皮鲜石斛为最良，治胃中大热，津液干竭，凉肺生精，胜于石斛。
钗石斛—石斛之状似金钗者，较之寻常石斛凉性多而黏性少，滋阴降火，于小儿胃热尤宜。
川石斛—石斛之产于四川者，其茎紧小，清热之功较着。