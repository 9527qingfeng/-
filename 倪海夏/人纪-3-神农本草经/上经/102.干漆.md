## 干漆

##### 【本经原文】
味辛温，无毒，主绝伤补中，续筋骨，填髓脑安五脏，五缓六急，风寒湿痹，生漆去长虫，久服轻身耐老。
##### 【产地】
产我国四川安徽等地，为漆树之脂，自然干者入药。
##### 【性味】
味辛，性温，无毒。
##### 【主治】
干漆主破瘀血，续筋骨，治风寒湿痹，积滞，疝瘕，心痛，闭经。
##### 【别录】
干漆疗咳嗽，消瘀血痞结腰痛，女子疝瘕，利小肠，去疣虫。
##### 【甄权】
杀三虫，主女人经脉不通。
##### 【大明】
治传尸劳，除风。
##### 【元素】
削年深坚结之积滞，破日久凝结之瘀血。
##### 【灵胎】
养筋骨，祛风湿。
##### 【用量】
普通五分至二钱。
##### 【禁忌】
畏川椒紫苏鸡卵及蟹，忌油脂，然大伤营血卫气，若胃虚大疮及无瘀血者均忌用，中其毒者，杉木紫苏漆姑草并可解之，凡人畏漆者，嚼蜀椒涂口鼻可免。