## 漏芦

##### 【本经原文】
味苦咸寒，主皮肤热，恶创，疽痔，湿痹，下乳汁，久服轻身益气，耳聪目明，不老延年。
##### 【产地】
生于向阳之地之草木植物，秋后则草枯而变黑，异乎他草，根苗皆入药。
##### 【性味】
味苦咸，性寒，无毒。
##### 【主治】
漏芦为泄热解毒要药，主治恶疮热毒，湿痹，扑损，能排脓止血，通经脉。
##### 【别录】
止遗漏，热气疮痒如麻豆，可作浴汤。
##### 【大明】
通小肠，泄精尿血，肠风，赤眼，小儿壮热，扑损续筋骨，乳痈瘰疠金疮，止血排脓，补血长肉，通经脉。
##### 【括要】
下乳汁，消热毒，排脓止血生肌杀虫，能预解时行痘疹毒，取其寒胜热，又入阳明故也，无则以山栀取代之。
##### 【用量】
普通一钱至三钱。
##### 【禁忌】
妊娠禁用，疮疡阴证平塌不起发者，真气虚也，法当内塞，漏芦苦寒，非所宜投。