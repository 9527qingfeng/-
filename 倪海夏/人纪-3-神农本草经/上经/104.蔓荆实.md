## 蔓荆实

##### 【本经原文】
味苦微寒，主筋骨间寒热痹，拘挛明目，坚齿利九窍，去白虫，久服轻身耐老。
##### 【产地】
产我国河南甘肃江浙等地，子入药。
##### 【性味】
味苦辛，性微寒，无毒。
##### 【主治】
蔓荆子为搜风凉血要药，主利九窍，散风邪，明目坚齿，治风头痛脑鸣，湿痹拘挛。
##### 【别录】
风头痛脑鸣，目泪出，益气，令人光泽，脂致。
##### 【甄权】
治贼风，长髭发。
##### 【大明】
利关节，治痫疾，赤目。
##### 【元素】
太阳头痛头沉昏闷，除昏闷，散风邪，凉诸经血，止目精内痛。
##### 【好古】
搜肝风。
##### 【用量】
普通八分至二钱。
##### 【禁忌】
头目痛不因风邪而由血虚有火者忌，胃虚人不可服，恐生痰疾。
##### 【容川】
蔓荆子气烈，味辛而气发散，而质轻，故主散头目之风。