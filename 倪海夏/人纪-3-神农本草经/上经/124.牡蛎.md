## 牡蛎

##### 【本经原文】
味咸平，主伤寒寒热温疟，洒洒惊恚，怒气除拘，缓鼠瘘，女子带下赤白，久服强骨节,杀邪气延年。
##### 【产地】
产浅海泥沙中，右壳小而薄，左壳大而凸，常连缀重叠，附于岩石。
##### 【性味】
味咸，性平，微寒，无毒。
##### 【主治】
牡蛎为软坚利水，敛汗固肠要药，主益肝肾，除老血，治伤寒，留热在骨间，化痰破积，去胁下坚满。涩大小肠。清热安神。
##### 【别录】
除留热在关节，营卫虚热去来不定，烦满心痛气结，止汗止渴，除老血，疗泄精，涩大小肠，止大小便，治喉痹，咳嗽，心胁下痞热。
##### 【藏器】
粉身止大人小儿盗汗，同麻黄根蛇床子，干姜为粉去阴汗。
##### 【孟铣】
治女子崩中，止痛，除风热风疟，鬼交精出。
##### 【李珣】
男子虚劳，补肾安神，去烦热，小儿惊痫。
##### 【好古】
去胁下坚满，瘰疬，一切疮。
##### 【药征】
主治胸腹之动也，旁治惊狂烦躁。牡蛎黄连龙骨同治烦躁，而各有所主也，心口黄连所主，脐下龙骨所主也，而部位不定，胸腹烦躁者，牡蛎所主也。
##### 【用量】
普通三四钱。
##### 【禁忌】
恶麻黄细辛吴萸伏磠砂，凡病虚而有寒者忌，肾虚无火，寒精自出者亦忌。