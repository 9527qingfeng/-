## 龙胆

##### 【本经原文】
味苦涩，主骨间寒热，惊痫邪气，续绝伤，定五脏，杀蛊毒，久服益智不忘，轻身耐老。
##### 【产地】
山野自生之宿根草，其叶经霜雪不凋，根茎黑暗褐色入药。
##### 【性味】
味甘涩，性大寒，无毒。
##### 【主治】
龙胆草为涤邪火除湿热要药，功能健胃清热，治痢杀虫，主治肝火胆火胃火，下焦湿热。
##### 【别录】
除胃中伏热，时气温热，热泄下痢，去肠中小虫，益肝胆气，止惊惕。
##### 【甄权】
治小儿壮热骨蒸，惊痫入心，时疾热黄，痈肿口干。
##### 【大明】
客忤疳气，热狂，明目止渴治疥疮。
##### 【元素】
去目中黄及睛赤肿胀，瘀肉高起，痛不可忍。
##### 【东垣】
退肝经邪热，除下焦湿热之肿，泻膀胱之火。
##### 【容川】
味苦而坚涩，兼水火之性，故能泻肝胆之火。且龙胆草根多而深细，故泻火并兼降利，能清热以利少阳三焦与胆之火。
##### 【倪注】
去中焦肝胆脾胃之湿热。
##### 【灵胎】
泻肝胆火。
##### 【用量】
普通五分至钱半。
##### 【禁忌】
胃虚血少，脾胃两虚作泻，病虚有热均忌。
龙胆草大苦大寒，所治多湿热之病，洁古曰下行之功与防己同，酒浸则能上行外行，柴胡为主龙胆为使，治目疾必用之药。因性大寒故不可久服，恐伤胃气。
##### 【炮制】
拣去杂质，洗凈泥砂，捞出，沥干，稍闷，除去残茎，切 0.5-1 厘米，晒干或烘焙，去灰即得。