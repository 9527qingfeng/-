## 泽泻

##### 【本经原文】
味甘寒，主风寒湿痹，乳难消水，养五脏，益气力，肥健，久服耳目聪明，不饥延年，轻身，面生光，能行水上。其叶如车前草，味亦相似。
##### 【产地】
产我国福建陕西河南山东等地，生于水泽池沼，根作圆球形，色黄，入药。
##### 【性味】
味甘咸，性寒无毒。
##### 【主治】
泽泻为渗湿利尿要药，主风寒湿痹，逐膀胱三焦停水，通淋沥，止遗泄，利小便，消肿胀。
##### 【别录】
补虚损，五脏痞满，起阴气，止泄精，消渴，淋沥，逐膀胱三焦停水。
##### 【甄权】
主肾虚精自出，治五淋，宣通水道。
##### 【大明】
主头眩耳虚鸣，筋骨挛缩，通小肠，止尿血，主难产，补女人血海，令人有子。
##### 【元素】
入肾经，去旧水，养新水，利小便，消肿胀，渗泄止渴。
##### 【东垣】
去肤中留垢，心下水痞。
##### 【药征】
主治小便不利冒眩也，旁治渴。
##### 【灵胎】
消水利肿。
##### 【用量】
普通一钱至三钱。
##### 【禁忌】
凡病人无湿无饮而阴虚，及肾气乏绝，阳衰精自流出，肾气不固，精滑目痛，虚寒作泄等候，均忌。
古方常以配合补剂用，因欲补必兼泻邪，邪去则补药得力，宗奭曰多服昏人眼，以行去其水也，凡服泽泻散，未有尿不多者，尿既多肾气焉得实。海藏曰泻伏水去留垢，故明目，小便利，肾气虚，故昏目，是可知泽泻之能明目，在能渗湿，若已中病而用之过量，则诛伐无过，使肾气虚而昏目，药本在治病救偏，过量则害，百药皆然，岂独泽泻而已。
著名方剂有疏凿饮（泽泻商陆赤小豆羌活大腹皮椒目木通秦艽茯苓槟榔生姜）治水气通身浮肿。烦燥喘渴，小便不利。泽泻汤（泽泻五两白术二两）治心下有支饮其人苦冒眩者。五苓散（茯苓猪苓白术泽泻肉桂）治水分有热，小便不利，烦渴或水饮内停，脐下悸者。
生于根下，则化气上行，引肾阳以达上。
##### 【炮制】
拣去杂质，大小分开，浸泡四小时，热天加少量明矾，冬天不用。捞出，沥干除水，用盐水喷洒，晒干，火烤使色现微黄色，取出，冷却即得。