## 鲤鱼胆

##### 【本经原文】
味苦寒，主目热，赤痛，青盲，明目，久服强悍，益志气．功同青鱼胆。
##### 【产地】
即鲤鱼体内之胆。
##### 【性味】
味苦寒，无毒。
##### 【主治】
主各类目疾，能明目。
##### 【甄权】
鲤鱼胆点眼治赤肿翳痛。
##### 【肘后】
鲤鱼胆点雀目燥痛即明。
##### 【容川】
以类入肝胆，味苦又生水中，正得水性．为治肝胆火之正药，故治喉目。
##### 【附方】
赤眼肿痛——鲤鱼胆五枚，黄连末半两，和匀，入蜂蜜少许，瓶盛，安饭上蒸熟，每日点目眦，日五七次。
阴痿——鲤鱼胆，雄鸡肝各一枚，为末，雀卵和丸小豆大，每吞一丸。