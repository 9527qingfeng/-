## 五味子

##### 【本经原文】
味酸温，主益气，咳逆上气，劳伤羸酸，补不足，强阴，益男子精。
##### 【产地】
产高丽及我国山东陕西一带，江浙间亦有，有南五味北五味黑五味诸种，就中以北五味最良，子赤黑色，含有滋润，入药。
##### 【性味】
味酸（皮甘肉酸核辛苦，都具咸味，五味俱备）性温无毒。
##### 【主治】
五味子为肺虚咳逆上气要药，主敛肺滋肾，祛痰止咳，生津止渴，敛汗退热，治劳伤，补不足。
##### 【别录】
养五脏，除热，生阴中肌。
##### 【甄权】
治中下气，止呕逆，补虚劳，令人体悦泽。
##### 【大明】
明目，暖水脏，壮筋骨，治风，消食，反胃，霍乱转筋，痃癖，奔豚冷气，消水肿，心腹气胀，止渴除烦热，解酒毒。
##### 【好古】
治喘咳逆，壮水镇阳。
##### 【容川】
五味子酸敛肝木，得金收之性，使木气不上逆，则水火二者皆不上冲于肺，其味酸而质润，囊大而中空，有肺中空虚之象，又生于叶间，其性轻浮，故专攻敛肺生津。这是药能敛肝故能敛肺也。性极沉。
##### 【药征】
主治咳而冒者也。
##### 【灵胎】
敛肺补肾。
##### 【用量】
普通五分至一钱。大剂倍用。
##### 【禁忌】
咳初起脉数，有实火，及肝家有动气，肺气有实热痧疹初发，及一切停饮，均忌。
五味子本兼滋补及收敛之长，故祛痰止咳治肺气虚而似实者，效倍之。东垣曰酸以收逆气，肺寒气逆宜与干姜同治之，又五味收肺气，乃火热必用之药，故治咳嗽，有痰加半夏，喘加阿胶。丹溪曰五味大能收肺气，宜其有补肾之功，收肺气即是除热，补肾即是暖水脏，故乃火热嗽必用之药，黄昏嗽乃火气浮入肺中，不宜用凉药，宜五味子敛而降之。