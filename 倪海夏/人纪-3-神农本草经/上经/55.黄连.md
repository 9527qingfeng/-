## 黄连

##### 【本经原文】
味苦寒，主热气，目痛，眦伤，泣出，明目，肠澼，腹痛，下利，妇人阴中肿痛，久服令人不忘。
##### 【产地】
产四川者良，雅州者尤可贵，云南及他省亦有之，为山野多年生草本，日本产者劣，然多流入我国。根色黄，故名。
##### 【性味】
味苦性寒无毒。
##### 【主治】
黄连为清火除湿健胃要药，功能治湿滞，解热毒，益肝胆，厚肠胃，主治肠澼下痢，天行热疾，胎毒疳疾，效益甚多。
##### 【别录】
五脏冷热，久下泄澼脓血，止消渴，大惊，调胃厚肠益胆，疗口疮。
##### 【大明】
治五劳七伤益气，止心腹痛，惊悸烦燥，润心肺，长肉止血，天行热疾，止盗汗，并疮疥，猪肚蒸为丸，治小儿疳气，安疣杀虫。
##### 【好古】
心病逆而盛，心积伏梁。
##### 【容川】
黄连之味正苦，入心经以泻火。清火之药，是水交于火也，故能止血，凡药得苦味者，其中必含水性，故能降火，此为水火互根之理。其质枯而不泽，其纯于苦味而无气，故守而不走，为去暑之要药。
##### 【倪注】
按此药专治热与利湿，凡出现热症皆可用，但是须要辨明是属于何种热，例如虚热，则须在去热药中增加补虚的药物，像黄连阿胶汤；如是实热，则须在去热的药中加去实的药物，像三黄泻心汤之类，学者按此推之，即可善用黄连。黄连大寒，得水之性，故去热。与阿胶鸡子黄为填离清坎之药，故治心内之热。
##### 【药征】
主治心中烦悸也，旁治心下痞，吐下腹中痛。
##### 【灵胎】
除热燥湿，明目止利。
##### 【用量】
普通三分至一钱。
##### 【禁忌】
血少气虚，致惊悸烦燥，小儿痘疮阳虚作泄，行浆后泄泻，老人脾胃虚寒泻，真阴不足内热均忌。