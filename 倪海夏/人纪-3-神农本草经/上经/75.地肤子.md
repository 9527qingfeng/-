## 地肤子

##### 【本经原文】
味苦寒，主膀胱热，利小便，补中益精气，久服耳聪目明，轻身耐老。
##### 【产地】
生田野间，处处有之，子落则老茎可以为少帚，故又名落帚。
##### 【性味】
味苦性寒。无毒。
##### 【主治】
地肤子为利小便要药，主膀胱热，通利五淋，强阴益精，治下焦虚而有热良。
##### 【别录】
主皮肤中热气，使人润泽，散恶疮疝瘕，强阴。
##### 【甄权】
治阴卵颓疾；去风热，可做汤沐浴，与阳起石同服，主丈夫阴痿不起，补气益力。
##### 【日华】
治客热丹肿。
##### 【用量】
普通一钱至二三钱。
##### 【禁忌】
老人小便短而频数，是膀胱气化不足，小肠火偏弱也，法当补小肠火；如乌药艾叶，不可独用地肤子。
##### 【附录】
地肤子煎——煎水洗目，去热暗雀盲涩痛，煎水服利小便诸淋，解恶疮。