## 昌蒲

##### 【本经原文】
味辛温，主风寒湿痹，咳逆上气，开心孔补五脏，通九窍，明耳目，出声音，主耳聋痈疽，温肠胃，止小便利，久服轻身不忘不迷惑延年，生池泽。
吕氏春秋云冬至后五旬七日昌始生，昌者百草之先，于是始耕，又名兰荪。即今之菖蒲也。
##### 【产地】
我国四川，今处处有之，多生水滨，可供盆栽，西洋及日本亦俱产之，根入药，一寸九节者良。
##### 【性味】
味辛性温无毒。
##### 【主治】
菖蒲为宣窍泄热，健胃行滞要药，主开心孔通九窍，明耳目出声音，治咳嗽上逆，霍乱转筋，健脾胃杀诸虫，疗噤口痢。
##### 【别录】
四肢湿痹不得曲伸，小儿温疟，身积热不解，可作浴汤。
##### 【甄权】
治耳鸣，头风泪下，鬼气，杀虫，恶疮疥掻。
##### 【大明】
除风下气，丈夫水脏女人血海冷败，多忘，除烦闷，止心腹痛，霍乱转筋及耳痛者，作末炒，趁热裹。
##### 【好古】
心积伏梁。
##### 【时珍】
解巴豆大戟毒。
##### 【灵胎】
下逆开窍。
##### 【用量】
普通生用二三钱，干用五分至一钱半。
##### 【禁忌】
忌饴糖羊肉铁器。
##### 【吴克潜】
菖蒲南人多常用置食水中，或加矾少许，解一切毒，周颠仙曰常食菖蒲饮水，永无腹痛之疾，沈金鳌曰治禁口痢，屡用屡效，道藏经曰能治一切风，手足顽痹瘫痪不遂。正传曰九节菖蒲去毛捣末，入黑猪心一个，批开煮服，之癫痫风疾，著名方剂有菖蒲丸（石菖蒲人参丹参天冬麦冬赤石脂）。治小儿心气不足，不能言语。又醋糊丸棉裹置耳中，治耳内卒痛，聋闭不闻，有菖蒲益智丸（菖蒲远志人参桔梗牛膝附子茯苓桂心）。治健忘恍惚，破积聚止痛，安心定神聪明耳目均效。
##### 【倪注】
常用于鼻塞不通，脑部受损。内服外用皆宜。
##### 【炮制】
拣去杂质，刷去灰尘，洗净晒干，去灰尘即得。