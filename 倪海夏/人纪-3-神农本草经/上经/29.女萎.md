## 女萎

##### 【本经原文】
味甘平，主中风暴热不能动摇，跌筋结肉，诸不足，久服去面黑皯，好颜色，润泽，轻身不老。又名萎蕤。现名玉竹。
郭璞云药草也，叶似竹，大者如箭竿有节叶狭而长，表白里青根大如指长一二尺，可啖。
##### 【产地】
生于山麓阴地之多年生草，各地皆有，以产南部地方者为上，其地下茎粗大有三棱，节作紫黑色。
##### 【性味】
味甘性平无毒。
##### 【主治】
萎蕤为治风热风湿入肌作痛要药，功能祛风清热，除湿止痛，主邪热头痛，及腰痛身痛，补劳伤。
##### 【别录】
心腹中结气，虚热湿毒肿痛，茎中寒，及目痛眦烂泪出。
##### 【甄权】
时疾寒热，内补不足，去虚劳客热，头痛不安加而用之良。
##### 【弘景】
服诸石人不调和者，煮汁饮之。
##### 【容川】
风能胜湿，风伤血则筋燥，玉竹可以润燥。
##### 【用量】
普通二钱至四钱，大剂二三两。
##### 【禁忌】
畏咸卤。