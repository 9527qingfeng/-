## 兰草

##### 【本经原文】
味辛平，主利水道，杀蛊毒，辟不祥，久服益气，轻身不老通神明。
##### 【产地】
产池泽畔，处处有之，庭园亦可栽种，叶入药。
##### 【性味】
味辛性平无毒。
##### 【主治】
兰草为消炎除恶荡涤肠胃要药，功能推陈致新，生津止渴，治消渴，辟秽毒。
##### 【别录】
除胸中痰癖。
##### 【东垣】
其气清香，生津止渴，润肌肉，治消渴、胆痹。
##### 【元素】
辛平能散肺气郁结，芬芳能去胃气郁滞。
##### 【汪机】
兰草走气分，故能利水道除痰癖，杀蛊辟恶而为消渴良药。与泽兰同走血分，能消水肿，除痈毒，除症破瘀，为妇人要药。
##### 【好古】
消痈肿。调月经，煎水解中牛马毒。
##### 【用量】
普通一钱至三钱。
##### 【禁忌】
无。

我国药物同名甚多。因兰草又名省头草。今药房所谓佩兰，其名亦省头草，解释为籣草为较老草，佩兰为较嫩草，同为一株。