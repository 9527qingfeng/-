## 鸡头实

##### 【本经原文】
味甘平，主湿痹，腰脊膝痛，补中，除暴疾，益精气强志，令耳目聪明，久服轻身，不饥耐老。今之芡实。
##### 【产地】
处处有之，产水泽中，俗名鸡头米。
##### 【性味】
味甘淡，性平，无毒。
##### 【主治】
芡实为固本益精要药，主泄泻遗精，带下白浊，治湿痹腰脊膝痛。
##### 【日华】
开胃助气。
##### 【容川】
微甘而涩，能收湿气，故健脾。
##### 【灵胎】
补脾益胃。
##### 【用量】
普通二至三钱。
##### 【禁忌】
生食动冷气，小儿不宜多食，以难化也，故食芡必细嚼，使华液流通，转相灌输，其功胜于乳汁。