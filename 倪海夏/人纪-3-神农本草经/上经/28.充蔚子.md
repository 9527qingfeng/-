## 充蔚子

##### 【本经原文】
味辛微温，主明目益精，除水气，久服轻身，茎主瘾疹痒，可做浴汤，一名益
母。
##### 【产地】
多生于原野及近水处，叶为深裂式，茎做方形，名益母草，即茺蔚子。
##### 【性味】
味辛苦性微寒，无毒。
##### 【主治】
此药为去瘀生新，通调月经，及产后要药，根茎功用相同。
##### 【别录】
疗血逆，大热头痛心烦。
##### 【吴瑞】
舂仁生食补中益气，通血脉，填精髓，止渴，润肝。
##### 【用量】
普通一钱至三钱。
##### 【禁忌】
血崩及瞳子散大均忌，唯热血欲贯瞳仁者，可与凉药同用。
##### 【吴克潜】
曰近医多用于行血止血，如胎动下血，经行不止，小便混有鲜血，可熬膏用。
##### 【附录】
益母草性味通茺蔚子，主瘾疹，可做浴汤，捣汁服用主浮肿下水，消恶毒疔肿，乳痈丹游等毒可敷之，又服汁主治胎死腹中及产后血胀闷，滴汁入耳治耳聤。