## 茵陈

##### 【本经原文】
味苦平，主风湿寒热，邪气热结黄疸，久服轻身，益气耐老，面白悦。今名茵陈蒿。
##### 【产地】
生于山野或河岸沙石之多年生草，其叶状似青蒿而背白，茎叶枯，则由陈茎再生，故名茵陈。
##### 【性味】
味苦性平微寒，无毒。
##### 【主治】
茵陈蒿为黄疸要药，功能除湿利尿，主治脾胃湿热，天行时热，周身发黄，以此为君。
##### 【别录】
治通身发黄，小便不利，除头热，去伏瘕。
##### 【藏器】
通关节，去滞热，伤寒用之。
##### 【大明】
石茵陈治天行时疾热狂，头痛头旋，风眼疼痛，瘴疟，女人症瘕，并闪损乏绝。
##### 【药征】
主治发黄也。
##### 【用量】
普通钱半至三四钱。
##### 【禁忌】
蓄血发黄者忌用，伏卤砂忌火。