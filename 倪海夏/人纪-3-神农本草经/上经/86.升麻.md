## 升麻

##### 【本经原文】
味甘辛，主解百毒，杀百老物殃鬼，辟温疾障邪气毒蛊，入口皆吐出，中恶腹痛，时气毒疠，头痛，寒热，风肿诸毒，喉痛口疮，久服不夭。
##### 【产地】
产益州山谷中，今四川陕西淮南溪涧阴地皆有之，根紫黑色、体轻，入药。
##### 【性味】
味甘苦，性平无毒。
##### 【主治】
升麻为升阳散毒要药，功能升清气，散浊邪，治斑疹疮毒，时气寒热，阳明胃经风邪。
##### 【甄权】
小儿惊痫，热拥不通，疗痈，豌豆疮，水煎绵沾拭疮上。
##### 【大明】
安魂定魄，鬼附啼泣，疳疮游风肿毒。
##### 【元素】
治阳明头痛，补脾胃，去皮肤风邪，解肌肉间风热，疗肺痿咳唾脓血，能发浮汗。
##### 【好古】
牙根浮烂恶臭，太阳鼻衄，为疮家圣药。
##### 【用量】
普通八分至一钱半。
##### 【禁忌】
凡吐衄多痰，阴虚火动，气逆呕吐，惊悸怔忡癫狂等病，均忌。误用多致危。
##### 【容川】
升麻味甘，能升脾胃之气，其能升之理则因根中有孔道，引水气上达于苗，故性主升，然无四散之性，因为是根之性，升麻根大于苗，故根之得气也厚，故专取其根。