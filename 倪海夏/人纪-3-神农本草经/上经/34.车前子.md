## 车前子

##### 【本经原文】
味甘寒，无毒，主气癃，止痛，利水道小便，除湿痹，久服轻身耐老。因喜在牛迹中生，故又名当道也。
##### 【产地】
产泽野及路旁，处处有之，自地下生叶，从叶中抽茎，长数寸，多子。
##### 【性味】
味甘，性寒，无毒。
##### 【主治】
车前子为行水泄热要药，主利小便，通淋沥，清肺肝风热，渗膀胱湿热，强阴益精明目。
##### 【别录】
男子伤中，女子淋沥不欲食，养肺，强阴益精，令人有子，明目疗赤痛。
##### 【甄权】
去风毒，肝中风热，毒风冲眼，赤痛障翳，脑痛泪出，压丹石毒，去心胸烦热。
##### 【灵胎】
专利小便。
##### 【用量】
普通钱半至三钱。
##### 【禁忌】
内伤劳倦，阳气下陷者忌，肾气虚脱者忌与淡渗药同用。
##### 【吴克潜】
曰车前子能利水道而不走真气，与茯苓同功，治暑湿暴下，则泌别清浊，使小便利而泄泻自止，治五淋则渗泄湿热，使从小便下而淋自止，且以通为补，车前尤能强肾益精，如五子衍宗丸等。
##### 【附录】
车前叶──凉血除热，止吐衄，消症瘕，与车前子同功。