## 紫苏

——本经无记载。
##### 【产地】
处处有之，为一年生之草本，叶之背面皆紫者佳，有香气。茎叶与子皆入药。
##### 【性味】
味辛，性温，无毒。
##### 【主治】
紫苏为发表散寒解毒要药，功能降气化馾，发汗祛寒，主伤风寒热霍乱，肺气喘急，心腹胀满，安胎，妇人胎前宜之。
##### 【别录】
主下气，除寒热，其子尤良。
##### 【孟铣】
除寒热，治一切冷气。
##### 【日华】
补中益气，治心腹胀满，止霍乱转筋，开胃下食，止角气，通大小肠。
##### 【苏颂】
通心经，益脾胃。煮饮尤胜，与橘皮相宜。
##### 【苏敬】
下气消缓，虚者宜之，主安胎。
##### 【用量】
叶梗普通八分至二钱，苏子钱半至三钱。
##### 【禁忌】
凡阴虚因发寒热，或寒头痛者，宜敛宜补，不可用苏叶，火升作呕者亦忌，惟可用子，忌鲤鱼，同食发恶疮。
##### 【容川】
紫苏色红味辛香，能散血分肌肉中之寒，枝叶披离，故主散之性多，而主升之性少。
苏子——主上气咳逆冷气，及腰脚中湿气，风结气，调中止霍乱，消五膈呕吐反胃，消痰止嗽，利大小便，治肺气喘急。
苏叶——主发散，盂铣曰苏子与苏叶同功，发散风气宜用叶，清利上下宜用子，近世多用以发散风寒，至化痰之力，则不如子也。主散气分之热，如喉为气之海。
苏梗——主顺气表散，汪昂曰，叶发汗散寒，梗顺气安胎，子开郁降气，消痰定喘。