## 郁金

##### 【产地】
产四川广东及台湾琉球等地，为多年生之宿根草，根茎似芋，内暗褐色或黄色，其香能及远。
##### 【性味】
味辛苦，性寒，无毒。
##### 【主治】
郁金为凉血破瘀要药，功能开血中之郁，泄血中之热，治吐血。溺血，恶血留积，失心癫狂。
##### 【唐本】
主血积下气，生肌止血，破恶血，血淋，尿血，金疮。
##### 【甄权】
单用治女人宿血气心痛，冷气结聚，温醋摩傅之，亦治马胀。
##### 【丹溪】
治吐衄，妇人倒经，痘毒入心。
##### 【元素】
凉心。
##### 【东垣】
治阳毒入胃，下血频痛。
##### 【用量】
普通一钱至三钱。
##### 【禁忌】
凡病属真阴虚极，阴分火炎，迫血妄行，溢出上窍，而非气分拂逆，肝气不平，以致伤肝吐血者，均忌。