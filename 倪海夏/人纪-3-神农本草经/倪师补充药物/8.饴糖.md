## 饴糖

——补中益气。
##### 【产地】
处处有之，乃以米麦制成者。
##### 【性味】
味甘，性温，无毒。
##### 【主治】
饴糖为滋润肺脾，健胃补中要药，主补虚冷，益气力，治胃气枯燥，脾弱不运。
##### 【别录】
主补虚乏，止渴，去血。
##### 【思邈】
补虚冷，益气力，止肠鸣咽痛，治唾血，消痰，润肺止嗽。
##### 【孟铣】
健脾胃补中，治吐血，打损瘀血者熬焦酒服，能下恶血，又伤寒大毒嗽，于蔓青薤汁中煮一沸，顿服之良。
##### 【宗奭】
脾弱不思食人多用，能和胃气，亦用和药。
##### 【用量】
普通二钱至三钱。
##### 【禁忌】
丹溪曰，饴属土，成于火，大发湿中之热，多食助脾风，能生胃火，此损齿之因，凡中满呕吐，酒病、牙疳，肾病及湿热证，不得轻投。