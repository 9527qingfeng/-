## 蜘蛛

——本经无记载。
##### 【产地】
生原野，处处有之，种类甚多，取大腹深灰色，空中作圆网者，入药。
##### 【性味】
味缺，性微寒，有小毒。
##### 【主治】
蜘蛛主口瘑，瘰疬，结核，治蜈蚣蜂虿螫伤，宜外用，内服治干霍乱呕吐，脱肛，小儿大腹疳。
##### 【别录】
小儿大腹丁奚，三年不能行者。
##### 【弘景】
蜈蚣蜂虿螫人，取置咬处吸其毒。
##### 【苏敬】
主蛇毒，温疟，止呕逆霍乱。
##### 【苏颂】
取汁涂蛇伤，烧啖治小儿腹疳。
##### 【日华】
斑者治疟疾疔肿。
##### 【用量】
普通一至二钱。
##### 【禁忌】
有毒之物，可外用，少内服。凡使，去头足用，落在饮食中者不可食，畏蔓青雄黄，被蜘蛛咬中毒者，
（一）用大篮汁一碗，入雄黄麝香少许，搽患处，仍服其汁。
（二）用艾叶烧烟熏之。
（三）羊乳灌之。
（四）雄黄末敷之。