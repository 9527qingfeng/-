## 木通

##### 【产地】
木通古名通草，多自生山野，庭园亦可栽植，各省有之，茎入药。
##### 【性味】
味辛苦（或作辛甘）性平，无毒。
##### 【主治】
木通为导湿热，利小便要药，主降心火，清肺热，化津液，止大渴，治淋沥，水肿。
##### 【别录】
疗脾疽常欲眠，心烦哕，出音声，治耳聋，散痈肿诸结不消，及金疮恶疮，鼠瘘踒折，齆鼻息肉，堕胎。
##### 【甄权】
治五淋，利小便，开关格，治人多唾，主水肿浮大。
##### 【孟铣】
利诸经脉寒热不通之气。
##### 【士良】
理风热小便数急痛，小腹虚满，宜煎汤并葱饮有效。
##### 【大明】
安心除烦，止渴退热，明耳目，治鼻塞。通小肠下水，破积聚血块，排脓，治疮疖，止痛推生下胞，女人血闭，月候不匀，天行时疾，头痛目眩；羸劣，乳结，下乳。
##### 【藏器】
利大小便，令人心宽下气。
##### 【李珣】
主诸痿疮，喉痹咽痛，浓煎含咽。
##### 【冬垣】
通经利窍，导小肠火。
##### 【用量】
普通七分至二钱。
##### 【禁忌】
凡精滑不梦自遗，及阳虚气弱，内无湿热者忌，孕妇禁用。