## 半夏

##### 【本经原文】
味辛，平，有毒。治伤寒，寒热，心下坚，下气，喉咽肿痛，头眩，胸胀，咳逆、肠鸣，止汗。生山谷。一名地文，一名水玉。
##### 【产地】
产我国四川江浙及北地多有之，为多年生野草，根白色，入药。
##### 【性味】
味辛，性平，有毒。
##### 【主治】
半夏为除湿化痰，止呕止哕，开郁发表要药，主和胃，健脾，消积，化涎，顺气止咳，平逆止吐，治心痛，痞结，水饮，痰气，救五绝。
##### 【别录】
消心腹胸膈痰热结满，咳嗽上气，心下急痛坚痞，时气呕逆，消痈肿，疗痿黄，悦泽面目，堕胎。
##### 【甄权】
制者消痰下肺气，关胃健脾，止呕吐，去胸中痰。生者摩痈肿，除瘤瘿气。
##### 【大明】
治吐食反胃，霍乱转筋，肠腹冷，痰疟。
##### 【元素】
治寒痰及形寒饮冷伤肺而咳，消胸中痞，膈上痰，除胸寒，和胃气，燥脾湿，治痰厥头痛，消肿散结。
##### 【好古】
补肝风虚。
##### 【容川】
此生当夏之半，其根成于秋时，得燥金辛烈之气，故主降逆水饮，为阳明之药，此为真性。
##### 【倪注】
一般使用生半夏以止呕吐时，多加生姜以制其毒，重症病患之呕吐，唯此生半夏可治，学者当用之勿惧，今之医多不敢使用生药，因惧其毒性，实则此药又名婆婆药，意即可以让人失音，并不会致命，如果失音时，只须口含生姜片，须臾声自回。
##### 【药征】
主治痰饮呕吐也，旁治心痛逆满，咽中痛，咳悸，腹中雷鸣。
##### 【灵胎】
开肺降逆，消痰燥湿。
##### 【用量】
普通一钱至三钱。
##### 【禁忌】
一切血症及阴虚血少，津液不足之病，均忌，孕妇禁用，用姜佐则无害，反乌头，忌饴糖海藻羊血。