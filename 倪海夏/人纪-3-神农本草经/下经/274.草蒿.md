## 草蒿

##### 【本经原文】
一名青蒿。一名方溃。味苦，寒，无毒。治疥瘙痂痒，恶疮，杀虱，留热在骨节间，明目。生川泽。一名青蒿，一名方溃。
##### 【产地】
处处有之，可煮饮，亦可作食，自生于河岸或海滨，茎叶气味俱芬，入药，子功用亦同。
##### 【性味】
味苦，性寒，无毒。
##### 【主治】
青蒿为清虚热要药，主治虚痨骨蒸，烦热盗汗，疟痢虚热，血中伏热，明目。
##### 【大明】
补中益气，补劳。长毛发令黑不老，兼去蒜髪，杀风毒，心痛热黄，生捣汁服并贴之。
##### 【容川】
青蒿色青味苦，正治肝胆之相火，其节中必生红虫，乃感风化而生之虫，故青蒿为去风清热之要药，人之痨虫皆因肝气相火，相煽而生，假血以成质，故必骨蒸而生痨虫，青蒿节以虫杀虫，消瘀去蒸，借虫以攻血，借风气以散郁火也。
##### 【用量】
普通一钱至二钱。
##### 【禁忌】
产后气虚，内寒作泻，及饮食停滞，泄泻者均忌，凡产后脾胃薄弱，忌与归地同用。