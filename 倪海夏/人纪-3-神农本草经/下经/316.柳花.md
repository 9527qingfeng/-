## 柳花

##### 【本经原文】
味苦，寒，无毒。治风水，黄疸，面热黑。叶，治马疥，痂疮。实，主溃痈，逐脓血。生川泽。一名柳絮。
##### 【产地】
江南一带，生湖畔河堤处。
##### 【性味】
柳絮，柳枝，柳叶，柳根皆味苦，性寒。
##### 【主治】
柳絮为祛湿，解热，止痛药，治黄疸，湿痹,金疮及脚气。柳叶可疗疥，洗漆疮，解热毒，止痛。柳枝及根白皮能解热，止痛，消肿。
##### 【别录】
主痂疥，恶疮，金疮，实主溃脓，逐脓血，子汁疗渴。
##### 【甄权】
主止血，治湿痹，四肢挛急膝痛。
##### 【日华】
煎膏续筋骨长肉止痛，主服金石人大发热闷，汤火疮毒入腹闷热，及疔毒。
##### 【苏敬】
柳枝与根主治痰热淋疾，可为浴汤，洗风肿疮疡，煮酒漱齿痛。
##### 【时珍】
煎服治黄疸，白浊，酒煮熨诸肿痛，去风，止痛，消肿。
##### 【附方】
金疮出血——柳絮封之即止。
脚多汗湿——柳絮着鞋袜内穿之。
眉毛脱落——柳叶阴干为末，以姜汁在铁器内调膏，夜夜抹之。
黄疸初起——柳枝煮浓汁半升，顿服。
乳痈妒乳——初起坚紫，众疗不愈，柳根皮熟捣，火温棉裹慰之，冷更易，一宿消。
##### 【用量】
一般一钱至三钱。
##### 【禁忌】
寒症忌用。