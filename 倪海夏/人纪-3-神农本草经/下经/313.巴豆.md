## 巴豆

##### 【本经原文】
一名巴菽．味辛，温，有大毒。治伤寒，温疟，寒热，破症瘕，结聚坚积，留饮痰癖，大腹水胀，荡筱五脏六腑，开通闭塞，利水谷道，去恶肉，除鬼毒、蛊疰邪物，杀虫、鱼。生川谷。
##### 【产地】
产四川，出古之巴郡，故名，木高大，结实作房，内含之仁即巴豆。
##### 【性味】
味辛，性温，有毒。
##### 【主治】
巴豆为峻泻要药，主荡涤脏腑，开通闭塞，破症坚积聚，留饮痰澼，治大腹水胀，胎伤腹中，利水谷道，排恶疮脓血。
##### 【别录】
疗女子月闭烂胎，金疮脓血，不利丈夫，杀班蝥蛇虺毒，可练饵之益血脉。
##### 【药性】
治十种水肿，瘘痹落胎。
##### 【日华】
通宣一切病，泄壅滞，除风补劳，健脾开胃，消痰破血，排脓消肿毒，杀腹脏虫，治恶疮息肉，及疥癞子疮。
##### 【元素】
导气消积，去脏腑停寒，治生冷硬物所伤。
##### 【容川】
巴豆油滑，而主下降，故能利大便。味大辛故性烈，大热则悍，以悍烈行其滑利，故迅捷而不留也。
##### 【药征】
主治心腹胸膈之毒，兼治心腹卒痛，胀满吐脓。
##### 【用量】
普通五厘至三至五分。
##### 【禁忌】
凡一切汤散丸剂，切勿轻投，即不得以急证，亦须炒熟压令油极净，入分许即止，不得多用，芫花为使，畏大黄黄莲藜芦冷水，反牵牛，中巴豆毒，用冷水黄莲汁大豆汁解之效。