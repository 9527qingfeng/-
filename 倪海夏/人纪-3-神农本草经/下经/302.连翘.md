## 连翘

##### 【本经原文】
一名异翘，一名兰华。一名折根，一名轵，一名三廉。味苦，平，无毒。治寒热，鼠瘘，瘰疬，痈肿。恶疮，瘿瘤，结热，蛊毒。生山谷。
##### 【产地】
产山谷中及泽地，处处有之，四川产者为胜。
##### 【性味】
味苦辛，性平，无毒。
##### 【主治】
连翘为散结清火要药，主治疮疡，能清火解毒，消肿排脓，散血结气聚，去上焦热，通利小便。
##### 【别录】
去白虫。
##### 【甄权】
通利五淋，小便不通，除心家客热。
##### 【大明】
通小肠，排脓治疮疖，止痛，通月经。
##### 【丹溪】
泻心火，除脾胃湿热，治中部血证以为使。
##### 【东垣】
散诸经血结气聚，消肿。
##### 【容川】
连翘亦象心包，而质轻扬，味征苦，故轻扬上达，能清心与上焦头目之热，其无辛散之气，故不主散。
##### 【灵胎】
散郁火，治疮疡。
##### 【倪注】
此药常与银花同用，皆属味清而质轻，皆能升清气。
##### 【用量】
普通一钱至三钱。
##### 【禁忌】
连翘清而无补之药也，痈疽已溃及日久，火热由于虚，与脾胃薄弱作泄者均忌，忌火。