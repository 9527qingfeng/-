## 代赭

##### 【本经原文】
味苦，寒，无毒。治鬼疰，贼风，蛊毒，杀精物恶鬼，腹中毒，邪气，女子赤沃漏下。生山谷。一名须丸。
##### 【产地】
产各处山中，我国北方多有之，色赤。
##### 【性味】
味苦甘，性寒，【或作平】，无毒。
##### 【主治】
代赭石为镇虚祛，养阴血要药，功能避邪毒，治气逆，痰逆，反胃，血中热，血痹，血痢，女子赤白带下。
##### 【别录】
带下百病，产难胞不出，堕胎，养血气，除五脏血脉中热，血痹，血痢，大人小儿惊气入腹，及阴痿不起。
##### 【大明】
安胎健脾，止反胃，吐血，鼻衄，月经不止，肠风痔瘘泻痢，脱精，遗溺，小儿惊痫疳疾，金疮长肉，辟鬼魅。
##### 【用量】
入煎剂钱半至三钱，水飞用五分至一钱。
##### 【禁忌】
下部虚寒及阳虚阴痿者忌，胎前慎用，畏天雄附子，凡使，醋淬，研末，水飞用。
##### 【容川】
赭石重镇，其色赤，又入血分，故一名血师，因其能降血也。血为气之宅，故旋覆花代赭石汤，止噫气者，正是行血而降其气也。