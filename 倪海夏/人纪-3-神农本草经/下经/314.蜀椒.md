## 蜀椒

##### 【本经原文】
味辛，温，有毒。治邪气，咳逆，温中，逐骨节皮肤死肌，寒湿瘁痛，下气，久服之头不白，轻身，增年。生川谷。
##### 【产地】
椒之一种，产四川故名，今各省多有种植。
##### 【性味】
味辛，性温，有毒。
##### 【主治】
蜀椒为散寒祛湿，补火温中要药，主邪气咳逆，寒热痹痛，宣肺燥脾，治骨节皮肤死肌，止呕逆，伏蚘虫。
##### 【别录】
除六腑寒冷，伤寒温疟，大风汗不出，心腹留饮宿食，肠澼下痢，泄精，女子字乳余疾，散风邪瘕结，水肿黄疸鬼疰蛊毒，杀虫鱼毒，开腠理，通血脉，坚齿发，明目，调关节，耐寒暑，可作膏药。
##### 【甄权】
治头风下泪，腰脚不遂，虚损留结，破血下诸石水，治咳嗽腹内冷痛，除齿痛。
##### 【大明】
破症结，开胸，治天行时气，产后宿血，壮阳，疗阴汗，暖腰膝，缩小便，止呕逆。
##### 【孟铣】
益血，利五脏，下乳汁，灭瘢，生毛发。
##### 【容川】
辛温以散寒湿，能杀虫化湿。
##### 【用量】
普通五分至钱半。
##### 【禁忌】
久服令人失明伤血脉，多忘乏气，杏仁为使，得盐味佳，中其毒者，火麻仁浆解之，闭口者有毒勿用。