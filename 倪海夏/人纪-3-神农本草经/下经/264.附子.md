## 附子

##### 【本经原文】
味辛，温，有大毒。治风寒，咳逆，邪气，温中，金疮，破症坚，积聚，血瘕，寒湿痿躄，拘挛，膝痛，不能行步。生山谷。一名茛。
##### 【产地】
产我国四川山野，亦可种植，冬播而春生苗，其初种之根，生成小块状者曰乌头，
附乌头旁生而大者即附子，又附生而变形者曰天雄，小者毒强而大者毒少，故近人多取用附子，亦曰大附子。
##### 【性味】
味辛甘，性大热，有大毒。
##### 【主治】
附子为扶元回阳，补火退寒要药，主寒湿痿躄，症瘕积聚，命门火衰，脾胃虚寒，治寒霍乱转筋，阳气暴脱，及真寒假热，阳气欲散，疗寒痰，寒痛，阴疽。
##### 【别录】
腰脊风寒，脚气寒冷弱，心腹冷痛，霍乱转筋，下痢赤白，温中，强阴，坚肌骨，又堕胎为百药长。
##### 【元素】
温暖脾胃，除脾湿，肾寒补下焦之阳虚。
##### 【好古】
督脉为病，脊强而厥。
##### 【容川】
人身之气，生于肾中一阳，实则借鼻孔吸入之天阳，歴心系，引心火下交于肾，附子可以振肾阳以蒸动其气。其色纯黑，味辛烈，能从下焦扶阳补气，凡极阳极阴，皆有毒，附子之烈，正因其纯是坎阳之性，可以大毒，与肉桂不同，肉桂是补火，属地二之火气也，附子是助热，热生于水中，是得天水之阳，故附子入气分以助阳，能补命门之火，是以火化水，为肾与膀胱要药，火炙则无毒，水中之阳毒，过火则散，此阴阳相引之意。今用盐腌以去毒，使附子之性不全，非正法也，举凡温药皆秉木气，唯附子是水中之阳，为温肾达阳之正药，而得木火者，为得地二之火，能秉水中之阳，是得天一之阳。
仲景用炮附子，是制其毒也，用生附是以毒追风，毒因毒用，一生一炮，有一定之理。
##### 【倪注】
炮附子可以固表虚，去肺家寒症，生附子可以去里寒，二者截然不同。医者须明辨之，方可以用之无误。临床时可见病人因表虚而至真阳外越，我辈当以炮附子为救逆之剂。
如脉细无力，病人昏迷不识人，此为里寒至极，因而真阳不足，当此之时又须以生附为主。
##### 【药征】
主逐水，能治恶寒，身体四肢及骨节疼痛，或沉重，或不仁，或厥冷，而旁治腹痛失精下利。
##### 【灵胎】
逐寒邪，回阳气。
##### 【用量】
普通一钱至三钱，大剂一至二两。
##### 【禁忌】
乌头附子，用豆腐蒸熟或黑大豆蒸熟者，谓之熟乌头熟附子，味淡而力薄，不能用以救急，生者仅去皮脐，味咸而力猛，可以救急，宜慎用之，经疏曰，一切阳证火证热证，阴虚内热，血液衰少证，均忌，忌豉汁，畏饴。