## 桔梗

##### 【本经原文】
味辛，微温有小毒。治胸胁痛如刀刺，腹满，肠鸣幽幽，惊恐悸气。生山谷。
##### 【产地】
自生于山中向阳之地，处处皆有，叶似沙参，根亦相似而较白。
##### 【性味】
味苦辛。性微温：有小毒。
##### 【主治】
桔梗为宣肺祛痰要药，功能治痰壅气逆，胸胁气痛，利咽喉，治肺痈。
##### 【别录】
利五脏肠胃，补血气，除寒热风痹，温中消谷，疗喉咽痛，下蛊毒。
##### 【甄权】
治下痢，破血积气，消聚痰涎，去肺热气促嗽逆，除腹中冷痛，主中恶及小儿惊痫。
##### 【大明】
下一切气，止霍乱转筋，心腹胀痛，补五劳，养气除邪辟温，破症瘕肺痈，养血排脓，补内漏及喉痹。
##### 【元素】
利窍，除肺部风热。清利头目咽嗌，胸膈滞气及痛，除鼻塞。
##### 【药征】
主治浊唾肿脓也，旁治咽喉痛。
##### 【用量】
普通八分至二钱。
##### 【禁忌】
凡攻补下焦药中勿入。气逆上升，不得下降，及邪在下焦，均忌。