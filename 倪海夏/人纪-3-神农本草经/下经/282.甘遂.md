## 甘遂

##### 【本经原文】
一名主田。味苦，寒，有毒。治大腹疝瘕，腹满，面目浮肿，留饮，宿食，破症坚积聚，利水谷道。生川谷。
##### 【产地】
产陕西河南一带，自生山野间，为类似大戟之毒草，茎叶含乳液，切断则流白汁，其根为连珠状，多节，皮有赤色斑点，内白色。
##### 【性味】
味苦甘，性寒，有毒
##### 【主治】
甘遂为行水要药，主治身体浮肿，腹胀，囊肿，攻决痰水，利大小便。
##### 【别录】
下五水，散膀胱留热，皮中痞热气肿满。
##### 【甄权】
能泻十二种水疾，去痰水。
##### 【药征】
主利水也，旁治掣痛，咳烦，短气，小便难，心下满。
##### 【用量】
普通八分至二钱。
##### 【禁忌】
元气虚人，除伤寒水结胸不得不用外，其余水肿蛊胀，谨慎用之，恶远志，反甘草。