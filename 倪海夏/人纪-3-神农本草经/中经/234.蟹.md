## 蟹

##### 【本经原文】
味咸，寒，有毒。治胸中邪气，热结痛，喎僻，面肿，败漆。烧之致鼠。生池泽诸水中。
##### 【产地】
处处有之，产陂泽中，八足两螯，有甲壳。
##### 【性味】
味咸，性寒，有小毒。
##### 【主治】
蟹主散血，解结，疏肝气，理经脉，利肢节，续筋骨，治热结痛，胸中邪气，面肿，妇人经血不通。
##### 【别录】
解结散血，愈漆创，养筋益气。
##### 【用量】
普通为服食之品，入药无定量。
##### 【禁忌】
能动风，有风疾人不可食，不可合柿及荆介食，发霍乱动风，孕妇忌之，中蟹毒，紫苏煎浓汁，冷服。