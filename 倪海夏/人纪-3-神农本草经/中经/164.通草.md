## 通草

##### 【本经原文】
味辛，平，无毒。主去恶虫，除脾胃寒热，通利九窍、血脉、关节，令人不忘。一名附支。又名白通草。
##### 【产地】
产于江南，多生山侧，茎入药。
##### 【性味】
味甘淡，性平，无毒。
##### 【主治】
通草为利水退热要药，主泄肺热利阴窍，舒胃气，除水肿，治五淋，下乳催生。
##### 【东垣】
主利阴窍，治五淋，除水肿癃，泻肺。
##### 【苏颂】
解诸毒，虫毒。
##### 【汪机】
明目退热，下乳催生。
##### 【用量】
普通五分至一钱。
##### 【禁忌】
虚脱之人与孕妇禁忌。
##### 【容川】
白通草象人身之油膜，故能通达油膜，上可以通乳，下可以通小便。