## 茅根

##### 【本经原文】
味甘，寒，无毒。治劳伤、虚羸，补中益气，除瘀血、血闭、寒热，利小便。其苗，主下水。一名兰根。一名茹根。
##### 【产地】
生于原野路傍之宿根草，产楚地，今处处皆有。
##### 【性味】
味甘，性寒，无毒。
##### 【主治】
白茅根为止血利尿要药，功能止吐血行瘀血，治消渴水肿，不伤胃气。
##### 【别录】
下五淋，客热在肠胃，止渴，坚筋，妇人崩中。
##### 【大明】
主妇人月经不匀，通血脉，淋沥。
##### 【用量】
普通钱半至三钱。
##### 【禁忌】
不宜遇铁。胃寒脾湿者忌之。