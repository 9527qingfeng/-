## 蟅虫

##### 【本经原文】
味咸，寒，有毒。治心腹寒热洒洒，血积，症瘕，破坚，下血闭，生子大良。生川泽及沙中、人家墙壁下土中湿处。一名地鳖。
##### 【产地】
处处有之，多生墙壁下土中湿处，形扁小，六足，似鳖而无甲。
##### 【性味】
味咸，性寒，有毒。
##### 【主治】
蟅虫为破症瘕下血积要药，主心腹寒热，留血积聚，治乳脉不通，妇人经闭，产后血积，折伤瘀血。
##### 【药征】
主治干血，故兼治少腹满痛，及妇人经水不利。
##### 【用量】
普通一钱至三钱。
##### 【禁忌】
用皂荚菖蒲，无瘀血停留者忌，孕妇慎用。