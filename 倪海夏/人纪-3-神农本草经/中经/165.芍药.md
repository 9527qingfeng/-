## 芍药

##### 【本经原文】
味苦，平，有小毒。治邪气腹痛，除血痹，破坚积，寒热，疝瘕，止痛，利小便，益气。一名白木。
##### 【产地】
处处有之，为多年生草本，山野自生，或种植，因芍药花美也，根做纺锤形，外淡褐色而内白色，其稍赤者名赤芍。
##### 【性味】
味苦酸，性平，无毒。
##### 【主治】
白芍为泻肝安脾，缓中去水要药，功能养血散瘀清热利肠，止腹痛，治痢疾，治胎产前后诸病，为女科良药。
##### 【别录】
通顺血脉，缓中散恶血，逐贼血，去水气，利膀胱大小肠，消痈肿，时行寒热，中恶，腹痛腰痛。
##### 【大明】
女人一切病，胎前产后诸疾，治风补劳，退热除烦，益气，惊狂头痛目赤，明目，肠风泻血，痔瘘，发背，疮疥。
##### 【元素】
泻肝安脾，收肺气，止泻痢，固腠理，和血脉，收阴气敛逆。
##### 【好古】
理中气治脾虚中满，心下痞，胁下痛，善噫，肺急胀逆，喘咳，太阳鼻衄，目涩肝血不足，阳维病苦寒热，带脉病苦腹痛满，腰溶溶如坐水中。（血痹即血凝于肌肤而为痹）。
##### 【容川】
为春之花，而根微酸，故主能敛肝木，降火行血。苦性较轻，故白芍只微降，大黄则降力大。味苦能泻血，其色白，故又能行气分之水。
##### 【药征】
主治结实而拘挛，旁治腹痛头痛，身体不仁，疼痛腹满，咳逆下利肿脓。
##### 【灵胎】
平肝止痛。
##### 【用量】
普通二钱而五钱，大剂一两以上。
##### 【禁忌】
凡中寒腹痛，中寒作泄，肠胃中觉冷，均忌，反藜芦恶芒硝，鳖甲，小蓟。