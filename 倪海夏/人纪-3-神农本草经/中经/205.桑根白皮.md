## 桑根白皮

##### 【本经原文】
味甘，寒，无毒。治伤中，五劳，六极，羸瘦，崩中，脉绝，补虚益气。叶，主除寒热，出汗。桑耳，平。黑者。治女子漏下赤白汁，血病，症瘕积聚，阴痛，阴阳寒热，无子。（王不留行散）
##### 【产地】
处处有之，其根皮入药。
##### 【性味】
味甘辛，性寒，无毒。
##### 【主治】
桑白皮为泻肺火行水道要药，主肺气喘满伤中，益气，开胃，消痰，解渴，治咳嗽吐血，去肺中水气，水肿腹满。
##### 【别录】
去肺中水气，唾血，热渴，水肿腹满胪胀，利水道，去寸白，可以缝金疮。
##### 【甄权】
治肺气喘满，虚劳客热，头痛，内补不足。
##### 【大明】
调中下气，消痰止渴，开胃下食，杀腹脏虫，止霍乱吐泻，研汁治小儿天吊惊痫客忤。及敷鹅口疮，大验。
##### 【用量】
普通一钱至三钱。
##### 【禁忌】
肺虚无火，因风寒而嗽者均忌。