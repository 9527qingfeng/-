## 黄芩

##### 【本经原文】
味苦，平，无毒。治诸热，黄疸，肠澼，泄利，逐水，下血闭。恶疮，疽蚀，火疡。一名腐肠。
##### 【产地】
产山谷间，亦为园圃之多年生草，根深黄色带褐。
##### 【性味】
味苦，性平，无毒。
##### 【主治】
黄芩为清热要药，功能去心肺大小肠诸经之热，肝胆之火。主治黄疸，肠澼泄利，风热，湿热：天行热疾，女科养阴安胎。
##### 【别录】
疗痰热，胃中热，小腹绞痛，消谷，利小肠，女子血闭，淋露下血，小儿腹痛。
##### 【甄权】
治热毒骨蒸，寒热往来，肠胃不利，破壅气，治五淋，令人宣畅，解热渴。
##### 【容川】
黄芩味苦，中多空虚，有孔道，人身惟三焦；是行水气之孔道主相火，故主清相火，
##### 【药征】
治心下痞也，旁治胸胁满，呕吐下利也。
##### 【灵胎】
清热止利。
##### 【用量】
普通钱半至三钱。
##### 【禁忌】
过服损胃，血虚寒中者忌。