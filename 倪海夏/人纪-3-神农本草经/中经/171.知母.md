## 知母

##### 【本经原文】
味苦，寒，无毒。治消渴，热中，除邪气。肢体浮肿。下水，补不足。益气。
一名蚳母。一名连母。一名野蓼，一名地参。一名水参。一名水浚。一名货母。一名蝭母。
##### 【产地】
我国河内川谷濒河，及解州滁州多产之，为多年生草根横生，类万年青。
##### 【性味】
味苦，性寒，无毒。
##### 【主治】
知母为清凉解热要药，功能泻肺火，清胃火，下水消肿，利二便。
##### 【别录】
疗伤寒久疟烦热，胁下邪气，膈中恶，及风汗内疽，多服令人泄。
##### 【甄权】
心烦燥闷，骨热劳往来，产后蓐劳，肾气劳。憎寒虚烦。
##### 【大明】
热劳传尸疰痛，通小肠，消痰止嗽，润心肺，安心止惊悸。
##### 【元素】
凉心去热，治阳明火热，泻膀胱肾经火热，痰厥头痛，下痢腰痛，喉中腥臭。
##### 【好古】
泻火而上清肺金，滋水而下润肾燥，治命门相火有馀。
##### 【容川】
知母叶至难死。拔之犹生，即知其得水气多，故能清气分之热。
##### 【用量】
普通钱半至三钱。
##### 【禁忌】
能滑肠，泄泻者忌，阳痿及易举易痿，脾弱饮食不化，胃虚不思食，均忌，勿犯铁器，得黄相及酒良。