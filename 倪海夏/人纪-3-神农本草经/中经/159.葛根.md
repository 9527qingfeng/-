## 葛根

##### 【本经原文】
味甘平，主消渴，身大热，呕吐，诸痹，起阴气，解诸毒。葛谷，主下利，十岁以上。
##### 【产地】
处处有之，江浙尤多，花名葛花，子名葛谷，根制粉名葛粉，捣汁名葛汁，均入药。
##### 【性味】
味甘，性平，无毒。
##### 【主治】
葛根为发汗解肌升阳散火要药，主消渴大热，伤寒中风，治头痛，泄泻，开胃气，解酒毒。
##### 【别录】
疗伤寒中风头痛，解肌发表出汗，开腠理，疗金疮，止胁风痛。
##### 【甄权】
治天行上气呕逆，开胃下食，解酒毒。
##### 【大明】
治胸膈烦热发狂，止血痢，通小便，排脓破血，傅蛇虫毒，毒箭伤。
##### 【之材】
杀野葛巴豆百药毒。
##### 【藏器】
生者堕胎，蒸食消酒毒，可断谷不饥，作粉尤妙。
##### 【开宝】
作粉止渴，利大小便，解酒去烦热，压丹石，傅小儿热疮，捣汁饮治小儿热痞。
##### 【苏敬】
猘狗伤捣汁饮，并末傅之。
##### 【容川】
葛根其根深，能以地中水气，上达于苗叶，其苗极长，象人身之太阳经，从膀胱水中，达阳气于经脉，以卫周身，故入太阳经。葛根气味较平，故发散而不伤血，根深能引水气，上达苗叶，故兼能升津液以治太阳之痉。其根色纯白，属金，又能吸水气上升，是金水相生之物，故又能引津气治阳明之燥，故入太阳阳明二经。与升麻不同，葛根根实，故升津不升气，升麻根空，有孔道以行气，故升气而不升津。
##### 【药征】
主治项背强也，旁治喘而汗出。
##### 【用量】
普通二钱至六钱。
##### 【禁忌】
多用反伤胃气，升散太过也，丹溪曰已见红密点，不可服葛根升麻，恐表虚反增斑烂。
##### 【吴克潜】
认为葛根为解热之剂，与麻黄桂枝同为伤寒要药，然麻黄发汗解表，乃解太阳皮表之邪以退热，桂枝发汗解肌，乃调和营卫解肌腠之邪以退热，麻黄治表实（汗不得出），桂枝治表虚（汗出恶风），而葛根发汗，主治则在病将由太阳而入阳明，热甚或呕或痢，必须汗出以解之，此三药之发汗不同之处。
##### 【倪注】
葛根为升津之要药，故仲景使用于太阳痉病，与下热痢，因能升津也，口噤用之也因其升津之性也，故伤寒论中之葛根汤实为仲景先师为温病立下之处方，今之温病学家误解仲景先师无温病之识，故曰北方无温病，为南方有之，因此分出温病学，殊不知伤寒论中的葛根汤就是治疗温病的第一优先方。
##### 【炮制】
捡去杂质，劈成 0.6—1 厘米厚长条块，去灰屑即得。