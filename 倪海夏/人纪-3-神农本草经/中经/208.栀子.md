## 栀子

##### 【本经原文】
味苦，寒，无毒。治五内邪气，胃中热气，面赤，酒疱皶鼻，白癞，赤癞，疮疡。生川谷。一名木丹。
##### 【产地】
处处有之，我国南方及四川尤多产，实又名卮子盖象卮形也。
##### 【性味】
味苦，性寒，无毒。
##### 【主治】
栀子为泻火要药，主五内邪气时热，心烦懊憹，泻三焦火，清胃脕血，治五种黄病，通小便，解消渴。
##### 【别录】
疗目赤热疮，胸心大小肠大热，心中烦闷。
##### 【甄权】
去热毒风，除时疾热，解五种黄病，利五淋，通小便，解消渴，明目，主中恶，杀蟅虫毒。
##### 【元素】
治心烦懊憹不得眠，脐下血滞而小便不利。
##### 【丹溪】
泻三焦火，清胃脕血，治热厥心痛，解热郁，行结气。
##### 【容川】
栀子味苦象心包。故能泻心包之火。性苦寒，有皮膈，象心包，内之子赤，正属心之色，其花色白，当属肺金，结子成赤，当属心火，是为从肺入心，正治心中烦热之药。心为君主之官，肺为相傅之官，以制节心火之太过，栀子花白子赤，正是以肺金而归制心火也，故仲景治心中懊憹必用栀子豆豉汤。
##### 【药征】
主治心烦也，旁治发黄。
##### 【灵胎】
清胃热，泻肺火。
##### 【用量】
普通一钱至三钱。
##### 【禁忌】
凡脾胃虚弱，血虚发热，心肺无邪热，小便闭由膀胱气虚，均忌。