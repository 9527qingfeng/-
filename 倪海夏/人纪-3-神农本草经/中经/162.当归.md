## 当归

##### 【本经原文】
味甘，温，无毒。治咳逆上气，温疟，寒热洒洒在皮肤中。妇人漏下，绝子。诸恶疮疡，金疮。煮饮之。一名干归。
##### 【产地】
我国西部皆有出产，以陕西四川为最良。
##### 【性味】
味甘苦辛，性温，无毒。
##### 【主治】
当归为补血清血要药，主一切血虚血浊，治瘘弱，痹痛，诸疮，破恶血，生新血，补女子诸不足，为调经良药。
##### 【别录】
温中止痛，除客血内塞，中风痉汗不出，湿痹中恶，客气虚冷，补五脏，生肌肉。
##### 【甄权】
止呕逆虚劳寒热，下痢腹痛，齿痛，女人沥血腰痛，崩中补诸不足。
##### 【大明】
治一切风一切气，补一切劳，破恶血养新血，及症癖胃冷。
##### 【好古】
主瘘痹嗜卧，足下热痛，冲脉为痛，气逆里急，带脉为病，腹痛腰溶溶如坐水中。
##### 【容川】
当归辛苦，得地火之味，其气微温，得木之性，质多油，此因得地之湿，故能助心生血，以行于肝，其功专生血。归首之性升，故主生血，尾之性降，故主行血，性温润，可以去寒结。风能胜湿，风伤血则筋燥，当归能润燥。其味辛温，火也，其汁油润，水也，一物而具二者，是水交于火所化之物也，恰与血之生化相同，故主补血。
##### 【灵胎】
补血养血，润肺润肠。
##### 【用量】
普通二钱至五钱，大剂一至二两。
##### 【禁忌】
性滑润，泄泻者慎用，脾胃薄弱者忌，用时须它药来佐。