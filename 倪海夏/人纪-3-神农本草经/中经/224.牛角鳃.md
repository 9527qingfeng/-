## 牛角鳃

##### 【本经原文】
牛黄味苦，平，有小毒。治惊痫，寒热，热盛，狂，痉，除邪，逐鬼。生平泽。
牛角鳃，温，无毒。下闭血，瘀血疼痛，女人带下血。
髓，补中，填骨髓，久服增年。
胆，治惊，寒热，可丸药。
##### 【产地】
牛黄生于病牛胆中，状如鸡子黄，多出陕西甘肃等地。
##### 【性味】
味苦（或作甘），性平（或作凉），有小毒（或作无毒）。
##### 【主治】
牛黄为泻热定惊，利痰清心要药，主惊痫，寒热中恶，口噤，小儿惊邪，痘疮发狂，治痰迷，径急，斑痧，疮毒，益肝胆，定魂魄。
##### 【别录】
疗小儿百病，诸痫热，口不开，大人狂癫，又堕胎，久服令人不忘。
##### 【甄权】
安魂定魄，辟邪魅，卒中恶，小儿夜啼。
##### 【日华】
主中风失音，口噤，惊悸，天行时疾，健忘虚乏。
##### 【思邈】
益肝胆，定惊神，除热止惊痢，辟恶气，除百病。
##### 【用量】
普通五分至一钱。
##### 【禁忌】
恶龙骨龙胆，地黄常山蜚蠊，畏牛膝干漆，风热未深入者忌用。