## 白芷

##### 【本经原文】
味辛，温，无毒。治女人漏下赤白、血闭、阴肿、寒热、风头侵目泪出，长肌肤。润泽。可作面脂。
一名芳香。一名虈。
##### 【产地】
处处有之，根有轮节或隆起，外面色淡黄褐。气味甚香。
##### 【性味】
味辛，性温，无毒。
##### 【主治】
白芷为散风表汗要药，功能通窍去湿，疗风行血，止头痛，和肠胃，烧之辟邪气。
##### 【别录】
疗风邪，久渴吐呕，两胁满，头眩目痒。
##### 【甄权】
能蚀脓，止心腹血刺痛，女人沥血腰痛血崩。
##### 【大明】
治目赤努肉，去面皯疵瘢，补胎漏滑落，破宿血，补新血，乳痈，发背，一切痈疮疥癣，止痛排脓。
##### 【元素】
解利手阳明头痛，中风寒热，及肺经风热，头面皮肤风痹燥痒。
##### 【灵胎】
驱风燥湿。
##### 【用量】
普通五分至钱半。
##### 【禁忌】
呕吐由于火，漏下赤白，阴虚火炽。病由血热所致者，均忌。恶旋覆花，制雄黄硫黄。
##### 【容川】
白芷辛香，色白入肺，入阳明陉，根性又主升，故能升散肺与阳明之风寒。