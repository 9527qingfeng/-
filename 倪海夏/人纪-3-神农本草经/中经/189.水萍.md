## 水萍

##### 【本经原文】
味辛，寒，无毒．治暴热身痒，下水气，胜酒，长须发，止消渴。久服轻身。生池泽水上．一名水花或浮萍。
##### 【产地】
处处有之，浮生于河泽水面．无根，叶大而面青背紫者谓之浮萍，有须根数条。
##### 【性味】
水萍味辛，性寒，无毒。
##### 【主治】
水萍为解热，发汗，利水，祛湿药。能消皮肤肿痒，治水肿，风疹，丹毒，小便不利，目赤翳膜，外治敷疮肿。
##### 【别录】
主风湿，麻痹，脚气，打扑损伤，目赤翳膜，口舌生疮，衄血。
##### 【藏器】
捣汁服，主水肿，利小便。
##### 【大明】
治热毒，风热，热狂，熁肿毒，汤火伤，风疹。
##### 【元素】
下气，以沐浴生毛发。
##### 【灵胎】
其性清浮，治在肌表。
##### 【用量】
普通八分至二钱。
##### 【禁忌】
发汗力猛，证非大实大热者，不可轻用，表虚自汗者尤忌。
##### 【附方】
水气洪肿——小便不利者，浮萍日干为未，每服方寸匕，日二。
身上虚痒——浮萍末一钱，以黄芩一钱，用四物汤煎汤调下。