## 假苏

##### 【本经原文】
味辛，温，无毒。治寒热，鼠，瘰疬生疮，破结聚气，下瘀血，除湿痹。生川泽。一名鼠蓂。又名荆芥。
##### 【产地】
多生野地，处处有之，气味芳香，茎与叶皆入药。
##### 【性味】
味辛，性温，无毒。
##### 【主治】
荆芥为发表要药，功能祛风理血，发汗退热。主治寒热头疼诸风疮毒。亦为妇人胎前产后良剂。
##### 【藏器】
去邪除劳渴，冷风出汗，煮汁服之，捣烂醋和，敷疔肿毒。
##### 【甄权】
单用治恶风贼风，口面歪斜，遍身瘰痹，心虚忘事，益力添精，辟邪毒气，通利血脉，传送五脏不足气，助脾胃。
##### 【志良】
主血劳，风气壅满，背脊疼痛，虚汗，理丈夫脚气，筋骨烦痛，及阴阳毒，伤寒头痛，头旋目眩，手足筋急。
##### 【日华】
利五脏，消食下气醒酒，作菜生熟皆可食，并煎茶饮之，以豉汁煎服，治暴伤寒能发汗。
##### 【苏颂】
治妇人血风，及疮疥为要药。
##### 【用量】
普通八分至二钱。
##### 【禁忌】
凡表虚有汗，血虚寒热，阴虚火炎面赤，因而头痛者均忌。