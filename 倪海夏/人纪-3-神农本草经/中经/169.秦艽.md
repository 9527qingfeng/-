## 秦艽

##### 【本经原文】
味苦，平，无毒。治寒热邪气，寒湿风痹，肢节痛。下水，利小便。一名秦瓜。
##### 【产地】
产我国陕西河北河南等地，生山谷中，根做土黄色，以有罗纹相交者良。
##### 【性味】
味苦辛，性平，无毒。
##### 【主治】
秦艽为治风湿要药，功能清风热治湿热，主寒热身酸痛，黄疸酒毒，养血，荣筋，安胎。
##### 【别录】
疗风无问久新，通身挛急。
##### 【甄权】
利大小便，疗酒黄，黄疸，解酒毒，去头风。
##### 【大明】
傅尸骨蒸，治疳疾及时气。
##### 【元素】
除阳明风湿，及手足不遂，口噤牙痛，口疮，肠风泻血，养血荣筋。
##### 【好古】
泄热，益胆气。
##### 【用量】
普通钱半至三钱。
##### 【禁忌】
下部虚寒人及小便不禁者均忌。
##### 【吴克潜】
秦艽味苦能杀虫、故外科亦用之，时珍曰：阳明有湿则身体疼烦热，阳明有热则日晡潮热骨蒸，沈金鳌曰感受风寒发热，遍身疼痛，必以秦艽治之，以其能散结除邪也。
##### 【容川】
秦艽肌纹多，左右交缠。故治左右偏风，筋脉疼痛之症，利于续接经脉。