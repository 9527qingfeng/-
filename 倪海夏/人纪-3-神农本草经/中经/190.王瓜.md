## 王瓜

##### 【本经原文】
味苦，寒，无毒．治消渴，内痹，瘀血，月闭，寒热，酸疼。益气，愈聋。生平泽田野及人家垣墙间．一名土瓜。
##### 【产地】
产山东平泽田野，各地亦存栽种，多蔓生墙垣问，根及子入药。
##### 【性味】
味苦，性寒，无毒。（或作小毒）。
##### 【主治】
王瓜根主泻热，利水，行血，益气，治天行热疾，消渴，痞满，热结，黄疸变黑，妇女经闭。
##### 【别录】
疗诸邪气，热结鼠瘘，散痈肿流血，妇人带下，下乳汁不通，止小便数不禁，逐四肢骨节中水，治马谷刺人疮。
##### 【大明】
天行热疾，酒黄病，壮热心烦闷，热劳，排脓，消扑损瘀血，破症癖，落胎。
##### 【用量】
普通一至二钱。
##### 【禁忌】
能使人吐下，不宜多服。