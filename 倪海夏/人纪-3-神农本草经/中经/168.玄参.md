## 玄参

##### 【本经原文】
味苦，微寒，无毒。治腹中寒热积聚，女子产乳余疾。补肾气，令人目明。一名重台。又名黑参，元参。
##### 【产地】
处处原野多产之，根直而肥大，生时本白色，切片后即变黑。
##### 【性味】
味苦，性微寒，无毒。
##### 【主治】
元参为清火退热要药，功能治一切实热，狂热，燥热，肿疡，瘰疬。
##### 【别录】
暴中风伤寒，身热又满，狂邪忽忽不知人，温疟洒洒，血瘕，下寒血，除胸中气，下水，止烦渴，散颈下核，痈肿，心腹痛，坚症。
##### 【甄权】
热风头痛，伤寒劳复，暴结热，散瘿瘤瘰疬。
##### 【大明】
治游风，补劳损，心惊烦躁，骨蒸，传尸邪气，消肿毒。
##### 【纲目】
滋阴降火，解斑毒，利咽喉，通小便血滞。
##### 【灵胎】
育阴滋水。
##### 【用量】
普通钱半至三四钱，大剂一二两。
##### 【禁忌】
凡血少目昏，停饮支满，血虚腹痛，脾虚泄泻，均忌。恶黄耆干姜、茴香山萸，反藜芦勿犯铜铁。