## 淫羊藿

##### 【本经原文】
味辛，寒，无毒。治阴痿，绝伤，茎中痛，利小便，益气力，强志。一名刚前。
##### 【产地】
产四川北部，据云其地有淫羊，一日百遍合，乃食此霍所至，叶为卵圆形类杏叶，入药。
##### 【性味】
味辛苦，性温（或作小寒）
##### 【主治】
淫羊霍为壮阳益精要药，功能治阳痿茎痛，坚筋骨，利小便。
##### 【别录】
坚筋骨，消瘰疬赤痈，下部有疮，洗出虫，丈夫久服，令人有子。
##### 【大明】
治丈夫绝阳无子，女人绝阴无子，老人昏耄，中年健忘，一切冷风劳气，筋骨挛急，四肢不仁，补腰膝，强心力。
##### 【用量】
普通钱半至三钱。
##### 【禁忌】
凡虚阳易举，梦遗不止，便赤口干，强阳不痿均忌。得酒良。