## 阳起石

##### 【本经原文】
味咸微温，主崩中漏下，破子臧中血，症瘕结气，寒热腹痛，无子，阴痿不起，补不足。
##### 【产地】
产深山山谷，或曰，惟齐山有之。
##### 【性味】
味咸，性微温，无毒。
##### 【主治】
阳起石为补命门壮阳道要药，功能疗阴痿，男女下部虚冷，补不足。
##### 【别录】
疗男子阴头寒，阴下湿痒，去汗臭，消水肿，令人有子。
##### 【甄权】
补肾气，精乏腰痛，膝冷湿痹，子宫久冷，冷症寒瘕，止月水不定。
##### 【大明】
治带下瘟疫，冷气，补五劳七伤。
##### 【好古】
补命门火不足。
##### 【灵胎】
助阳益气。
##### 【用量】
普通水飞用，五分至一钱。
##### 【禁忌】
凡阴虚及阳痿属于失志，以致火气闭密，不得发越而然，与崩漏由于火盛，而非虚寒者，均忌，忌羊血，凡使用火灸酒淬七次，研细水飞用，不入汤药，又石药冷热皆有毒（因不易消化），非可久服之物。为云母石之根，其山冬不积雪，夏则生云，积阳上升，故凡病人阳气下陷，阳物不举者，用以升举阳气，此以阳助阳。
##### 【炮制】
拣去杂质，捣碎，置铁锅中，煅透，趁热倒入酒渍淬，取出晾干，研粉即得。