## 贝母

##### 【本经原文】
味辛，平，无毒。治伤寒烦热，淋沥邪气，疝瘕。喉痹，乳难，金疮，风痉。
一名空草。
##### 【产地】
产四川山西等地，为圆球形之根。色白入药，今浙江亦有之，称浙贝母，功用稍异。
##### 【性味】
味辛苦，性平无毒。
##### 【主治】
贝母为袪痰治咳要药，功能散结泄热，润肺清火，治烦热疮疡。
##### 【别录】
疗腹中结实，心下满，洗洗恶恶，风目眩项直，咳嗽上气，止烦热渴，出汗。
##### 【大明】
消痰润心肺。末和沙糖丸含之，止嗽，烧灰油调，传人畜恶疮，敛疮口。
##### 【容川】
色白性平，利胸肺之痰气。
##### 【药征】
主治胸膈郁结痰饮。
##### 【用量】
普通钱半至三钱。
##### 【禁忌】
寒湿痰食痰嗽，湿痰在胃，恶心欲吐，痰饮作寒热，脾胃湿痰作眩，及痰厥头痛，中恶呕吐，胃寒作泄，法宜用辛温燥热者，均忌贝母。